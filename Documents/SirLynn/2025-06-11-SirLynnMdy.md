---
title: "Astrology-Phalita_Veda - Part test"
date: 2025-06-11 00:00:00 +08:00
categories: [Astrology]
tags: [Astrology]
---
- **ဖလိတဝေဒ ၁**
    
    ဖလိတ ဝေ ဒ (၁)
    
    ဗေဒင်ပညာစိတ်ဝင်စားတယ် ဘယ်က စပြီးလေ့လာရပါမလဲ? ဗေဒင်ပညာကို (သို့) နက္ခတ်ဗေဒင်ကို စိတ်ဝင်စားလို့ လေ့လာလိုပါက အရင်ဆုံး ရာသီအကြောင်း ဂြိုဟ်အကြောင်း ဘာဝအကြောင်း များဦးစွာ အရင်သိထားဖို့လိုပါတယ် ဒီအကြောင်းသုံးပါးဟာ သုံးချောင်းထောက် ရေအိုးစင် တစ်ခုလိုပါပဲ တစ်ခုနှင့် တစ်ခု အည မည ဆက်စပ် အမှိ ပြုနေလို့ပါပဲ ပင်မ ဒေါက်တိုင်ကြီးသုံးခုလို့ပြောရမှာပါပဲ
    ရာသီအကြောင်းလို့ပြောလိုက်တာနဲ့ ရာသီနဲ့ပတ်သက်တဲ့ ‌သဘောတရားအစုတွေကို သိထားရပါမယ်  ဂြိုဟ်အကြောင်းလို့ဆိုလိုက်တာနဲ့ ဂြိုဟ်နဲ့ ပတ်သက်တဲ့ သဘောအစု
    တွေကို နားလည်ထားရပါမယ် ဘာဝ ဆိုလည်း ထိုနည်းအတူ ဘာဝနဲ့ပတ်သက်တဲ့ သဘောအစုတွေကို နားလည်ထားဖို့ လိုပါတယ် ။
    
    ဗေဒင်ပညာမှာ အပိုင်း သုံးပိုင်းပါဝင်ပါတယ် ဂဏိတ ဖလိတ သံဟိတ ဆိုပြီး ရှိပါတယ် 
    ဂဏိတ တွက်ချက်မှု ဇာတာတည်ဆောက်မှု 
    ဖလိတ အကျိုးတရားဖေါ်ထုတ်မှု 
    သံဟိတ ကောင်းဆိုးနှစ်တန်ကို လိုသလို ပြုပြင် ဖန်တီးမှု
    
    ဖလိတနဲ့ သံဟိတဟာ ဂဏိတ အပေါ်ကို တည်မှီနေရပါတယ် အခုတင်ပြမည့်အကြောင်းအရာသည် ဇာတာတစ်ဆောင်ကို ရာရှိလာတဲ့ အခါ အကျိုးတရား ဖေါ်ထုတ်တဲ့အပိုင်း ကဏ္ဍ ဖြစ်ပါတယ် ခေတ် ကာလနဲ့အညီ တိုးတက်လာတဲ့ခေတ် ကြီးထဲ ဇာတာတစ်ဆောင်ကို အခက်အခဲပင်မရှိ လူတိုင်းတွက်နိုင်တဲ့ ဆော့ဝဲ ရှိနေပါပြီ  ဇာတာ မဖွဲ့တတ်လို့ နက္ခ တ် ဗေဒင် မတတ်မှာကိုပင် စိတ်ပူစရာမလိုတော့ပေ ။
    အဓိက ဉာဏ်ရည် ဉာဏ်သွေး အတော်အသင့် ကောင်းရင်ပဲ လိုက်စားလို့ အဆင်ပြေနိုင်ပါတယ် ဖလိတ အကျိုးတရားဖေါ်ထုတ်ခြင်း အပိုင်းလို့ဆိုပေမယ့်လည်း ဂဏိတ လို့ခေါ်တဲ့ အပိုင်းဟာ အခြေခံ ရာသီအကြောင်းကို ပြောရင်ပဲ ရာသီအထဲမှာ အကြုံးဝင်နေတဲ့ ရာသီ န က္ခတ် ပါတ် နဝင်း ဖွဲ့စည်း တစ်ဆောက်ပုံ အစိတ်အပိုင်း ခွဲခြား သတ်မှတ်ပုံတို့အရ
    
    ဂဏိတ ဟာလည်း ပါဝင်လာတာရှိပါတယ် **ဖြတ်လမ်းနည်းအရပေါ့**
    ယခုကစ ရှေ့ဆက်ပြီး တင်ပြပေးသွား မည့်အကြောင်းအရာတွေမှာ တဆင့်ပြီး တဆင့် အဟောပိုင်းများအတွက်  အခြေခံအကျဆုံး အပိုင်းမှစပြီး တင်ပြသွားမှာဖြစ်ပါသည်။
    
    နက္ခတ် ဗေဒင်နဲ့ ပတ်သက်ပြီး ဇာတာ တစ်ဆောင်ကိုကြည့်ပြီး ကလိလိုသူများ အခြေခံ ဗဟုသုတ မရှိသေး၍ ဗဟုသုတ ရရှိလိုသူများ မိမိဇာတာကို မိမိကြည့်ပြီးသော်လည်းကောင်း မိသားစု မိတ်ဆွေအပေါင်းအသင်းများရဲ့ဇာတာကိုကြည့်ပြီး ကလိချင် ကြ၍သော်လည်း နက္ခတ် ဗေဒင် ပညာဖြင့် ဆရာလုပ်ပြီး ဟောပြောချင်၍ သော်လည်းကောင်း ဘယ်လိုအကြောင်းကြောင့်ပဲ ဖြစ်ပါစေ ကျွန်တော် တင်သမျှကို။ အစ အဆုံး သေချာစွာ လိုက်နာသင်ယူမှု လေကျက်မှု ပြုမည်ဆိုပါက အလုံးစုံ ပြည့်စုံရမည်ဟု မဆိုနိုင်သော်လည်း 
    နက္ခတ်ဗေဒင် နဲ့ ပတ်သက်ပြီး အတိုင်းအတာ တစ်ခုအထိတော့ ရရှိသွားပါလိမ့်မယ်ဆိုတာ ရဲရဲကြီး အာမခံပါတယ် ဒါကြောင့် လိုအပ်သူများ ရရှိစေရန် ဒီဂရုမှာ  အပိုင်းဆက်လေးတွေနဲ့ ရေးထားတာလေးတွေကို တင်ပေးသွားပါမယ် ။
    
    ကျွန်တော်ရဲ့ ရေးသားချက် ပညာစာစဉ်များသည် ပုဂ္ဂိုရ်ရေးအရ မည်သူ တစ်စုံ တဦးမျှကိုမှ ညင်းခုံ တိုက်ခိုက် ဝေဘန်မှုများ ဝါဝင်မည်မဟုတ်ပါ ဝါသနာရှင် လေ့လာလိုသူများ ပညာရပ် သန့်သန့်လေးပဲ စိတ်ချမ်းသာစွာ ယူနိုင်ရေးပဲ ရှေ့ရှုထားခြင်းဖြစ်ပါ၍ ပေးသူကပေးသော် ကျန်တာ ယူတဲ့ရဲ့သူရဲ့တာဝန်ဖြစ်ပါသည်
    
    အားလုံး ကိုယ်ရော စိတ်ပါ ချမ်းသာကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 
    
    - **ဖလိတဝေဒ ၂**
        
        ![image.png](/Documents/SirLynn/images/image.png)
        
        
        ၁၂.ရာသီခွင်ဆိုတာ ဘယ်လိုမျိုးလည်း
        ၁၂. ရာသီ ခွင်ဆိုတာ န က္ခ တ် ဗေဒင်မှာ အရင်ဆုံး အခြေခံ အကြဆုံး သိထားရမည့် အချက်တခုပါပဲ တနည်း အားဖြင့် လူတွေရဲ့ သဘော သဘာဝနဲ့ အစားထိုးပြောရမည်ဆိုလျှင်
        လူတွေ နေထိုင်ဖို့ အတွက် အိမ် အဆောက်အဦး လိုအပ်သလိုပါပဲ ။ ဂြိုဟ်တွေကတော့ လူတွေ နဲ့ တူပါတယ် ဂြိုဟ် တွေ နေထိုင်ဖို့ အရင်ဆုံး အိမ်နဲ့တူတဲ့ ရာသီ ၁၂.ပါးကို တည်ဆောက် ရပါမယ် ။
        
        ဒီနေရာမှာ ရာသီ ၁၂.ပါး ဖြစ်ပေါ်လာပုံကို ရှေးဆရာမြတ်တို့ရဲ့ကျမ်းအဆိုအမိန့်တွေနဲ့ သွားမယ်ဆိုရင် မြန်မြန်တတ်ချင်တဲ့ သူတွေအတွက် စိတ်မရှည်စရာဖြစ်သွာနိုင်ပါတယ် ဒါကြောင့်မို့ ဖြတ်လမ်းနည်းနဲ့ပဲ မြန်မြန် သိနိုင်တဲ့ ပုံစံနဲ့ပြောပါမယ်
        စက်ဝိုင်း တစ်ခုမှာ ကြီးသည်ဖြစ်စေ ငယ်သည်ဖြစ်စေ ဒီဂရီ ၃၆ဝံ သို့မဟုတ် အံသာအားဖြင့် ၃၆ဝံ ရှိပါတယ် ၁၂.စိတ် ၁၂.ပိုင်း  စိတ်ပိုင်းလိုက်တဲ့အခါ တစ်စိတ်လျှင် ဒီဂရီ ၃ဝံ သို့မဟုတ် အံသာအားဖြင့် ၃ဝံ ရှိပါတယ် ဒါဟာ ရာသီ ၁၂.ပါး ‌အပေါင်းရဲ့ တန်ဘိုး ၃၆ဝံ ရှိပြီး အစိတ်အပိုင်းတစ်ခုရဲ့ တန်ဘိုးဟာ ၃ဝံ  ရှိတယ်ဆိုတာပဲ အဲတာကိုမှ ရာသီတစ်ခု အစိတ်အပိုင်းတစ်ခုရဲ့ ၃ဝံ ရှိ တန်ဘိုးကို ၉.ပိုင်း ၉.စိတ် ထပ်စိတ်ပိုင်းလိုက်တဲ့အခါမှာ ။
        
        တစ်စိတ်ရဲ့ တန်ဘိုးဟာ ၃ံ-၂၀'  ၃.ဒီဂရီ ၂၀.မိနစ် သို့မဟုတ် ၃.အံအာ ၂၀.လိ တ္တာ ဟူ၍ ရရှိလာပါတယ် ဒါကို နဝင်း လို့ခေါ်ပါတယ် နဝင်းတစ်လုံးရဲ့ တန်ဘိုး ဧရိယာဟာ ဘယ်လောက်လဲဆိုရင် ၃ံ-၂၀' ဖြစ်တယ်လို့ သိရပါတယ် အဲဒီတော့ ရာသီ တစ်ခုမှာ အံသာ ဒီဂရီ ၃၀.ရှိရာ ၉.စိတ် ၉.ပိုင်း စိတ်ထားတော့ နဝင်းအားဖြင့် ၉,.လုံးရှိကြောင်းကိုသိထားရပါတယ် ၁၂.ရာသီ အတွက်ဆိုရင် ၉ အမြောက် ၁၂= ၁၀၈.နဝင်း ဖြစ်လာပါတယ် ။
        တဖန် နဝင်း ၄.လုံးမှာ န က္ခ တ် ၁.လုံး လို့ သတ်မှတ်ထားပါတယ် ဘာကြောင့်လည်းဆိုတော့ န က္ခ တ် ၂၇.လုံးရှိရာ ၁၀၈.နဝင်းကို ၂၇. စားပါက အပိုင်းအစိတ် ၁.ခုရဲ့ တန်ဘိုးဟာ ၄.နဝင်း ရရှိတယ်လို့သိထားရပါတယ် ဒါကြောင့် ရာသီတစ်ခု တစ်ရာသီမှာ နဝင်းအားဖြင့် ၉.လုံး ပါဒ် အားဖြင့် ၉.ပါဒ် ရှိပြီး န က္ခ တ်အားဖြင့် ၂.လုံး ၁.ပါဒ် ရှိတယ်လို့ သိထားရပါတယ် ရာသီ ၁၂.ပါး အတွက် နဝင်း သို့မဟုတ် ပါဒ်အားဖြင့် ၁၀၈.ပါဒ်ရှိပြီး န က္ခ တ်အားဖြင့် ၂၇.လုံး ရှိလုံး ရှိကြောင်းကို သိထားရပါတယ်
        
        
        
        ဒါတွေဟာ နက္ခတ် ဗေဒင်မှာ အခြေခံအကျဆုံးနဲ့ အလွယ်ကူဆုံး နားလည်နိုင်မယ့် ရေးသားဖေါ်ပြချက်တွေပဲဖြစ်ပါတယ် ။ နက္ခတ် ဗေဒင် အစိမ်းသက် သက်ဖြစ်နေသေးသူ‌တွေအတွက် သိထားရမည့် အချက် တစ်ခု ကျန်ပါသေးတယ် အဲတာက ဘာလည်းဆိုတော့ န က္ခ တ် ဗေဒင်မှာ အခေါ် အဝေါ် အသုံးအစွဲ ပြုတဲ့ ဝေါဟာရ တွေပါပဲ ။ အဲတာတွေကတော့
        
        ရာသီ အံသာ လိ တ္တာ ဝိ လိ တ္တာ အနုလိတ္တာ
        နက္ခတ် ပါဒ် ဃဋီ ဝိဃဋီ အနုဃဋီ
        တိထီ ဃဋီ ဝိဃဋီ   အနုဃဋီ
        နာရီ ပါဒ် ဗီဇနာ ခရာ ဝိခရာ အနုခရာ (မြန်မာနာရီ) ဖြစ်ပါတယ် တကယ်တော့  လိတ္တာ ဝိလိတ္တာ အနုလိတ္တာ ဆိုတာ( နာရီ မိနစ် စ က္ကန့်) သဘောအတူပါပဲ
        ဃဋီ ဝိဃဋီ အနုဃဋီဟာလည် (နာရီ မိနစ် စ က္ကန့် ) သဘောအတူပါပဲ ။
        
        စက္ကန့် ၆၀. ၁.မိနစ်
        မိနစ် ၆၀.၁.နာရီ
        ၂၄.နာရီ ၁.ရက်
        ၆၀.နာရီ ၁.ရက် (မြန်မာ,)
        ထိုကဲ့သို့ အနုလိ တ္တာ ၆၀. မှာ ၁.ဝိလိ တ္တာ  ။
        
        ၁.ဝိလိ တ္တာ ၆၀.မှာ ၁.လိ တ္တာ
        ၁.လိ တ္တာ ၆၀.မှာ ၁.အံသာ ။
        အံသာ ၃၀.မှာ ၁.ရာသီ
        ၁.အနု ဃဋီ ၆၀.မှာ ၁.ဝိဃဋီ ။
        ၁.ဝိဃဋီ ၆၀.မှာ ၁.ဃဋီ
        ၁.ဃဋီ ၆၀.မှာ  နက္ခတ် ၁.လုံး ။
        ၁၅.ဃဋီ မှာ ၁.ပါဒ်
        ၄.ပါဒ်မှာ ၁.နက္ခတ် ။ ဒါတွေကတော့ အလွတ်ရနေမှာပါ အတိုးအဆုတ် အပေါင်း အနုတ်နှစ်မျိုးလုံး ကျေညက်နေရမှာပါ .
        
        ဘေးကင်းလို့ရန်ကွာ ချမ်းသာမြဲကြပါစေ

     ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 
     - **ဖလိတဝေဒ ၃**
    
    
    ![](https://static.xx.fbcdn.net/images/emoji.php/v9/t6d/1/16/2600.png)
    
    နေမင်းခရီးနှင့် ရာသီ ၁၂.ရာသီအိမ် ။
    
    ![](https://static.xx.fbcdn.net/images/emoji.php/v9/t6d/1/16/2600.png)
    
    တနှစ်တွင် ၁၂.လရှိသည်ဟု လူတို့ဘာသာ ဘာဝ အရ မှတ်ယူထားကြပါသည် ။ ဗေဒင်အလိုအားဖြင့် တစ် ဘာဂဏကို ၁၂.ပိုင်းခွဲ သတ်မှတ်ကာ နေမင်း ခရီးသွားရောက်ရာအပိုင်း ဒေသတို့အရရာသီတို့တွင် နောက်ခံ ဘက်ကရောင်း ဟုဆိုအပ်သော နက္ခတ် ကြယ်စု ပုံသဏ္ဍန်တို့အရ ဒါဟာမိဿ ဒါကိုတော့ ဗြိဿ ဟူ၍ အမှတ်ပြုကာ ၁၂.ရာသီ
    
    တစ်ပါတ် နေမင်းရောက်ရာတိုင်းကို
    
    ![](https://static.xx.fbcdn.net/images/emoji.php/v9/tf1/1/16/2648.png)
    
    မိဿ  ဆိတ်ရုပ် (သို့) သိုးထီး ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t72/1/16/2649.png)
    
    ဗြိဿ  ဗြိဿ နွားလား ဥဿဖ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9a/1/16/264a.png)
    
    မေထုန်  မိန်းမ ယောင်္ကျား အမွှာရုပ်ပုံကြယ်စု
    
    ![](https://static.xx.fbcdn.net/images/emoji.php/v9/t1b/1/16/264b.png)
    
    ကရကဋ်  ဂဏန်း(သို့) လယ်ပုဇွန်လုံးရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9c/1/16/264c.png)
    
    သိဟ်  ခြင်္သေ့မင်း ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t1d/1/16/264d.png)
    
    ကန် ကညှာ မိန်းမပျို ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9e/1/16/264e.png)
    
    တူ  ချိန်ခွင် (သို့)ချိန်ခွင်ကိုင် ယောင်္ကျား ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t1f/1/16/264f.png)
    
    ဗြိ စ္ဆာ  ကင်းမြှီး ကောက် ကင်းမ လက်မဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t88/1/16/2650.png)
    
    ဓနု  လေးမျှား ကိုင်စွဲလျှက် မြင်းစီးယောင်္ကျား နှစ်ကိုတွဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9/1/16/2651.png)
    
    မကာရ  ရှေ့ပိုင်း သမင်ဦးခေါင်း နောက်ပိုင်း ငါးအမြှီး နှစ်ကိုတွဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t8a/1/16/2652.png)
    
    ကုမ်  ရေထမ်းယောင်္ကျား ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/tb/1/16/2653.png)
    
    မိန်  ငါးနှစ်ကောင် ခေါင်းချင်းဆိုင်လျှက် ရုပ်ပုံကြယ်စု ။
    
    စသည်အားဖြင့်ဟူ၍ .အမှတ် အသားပြု ‌ထားခဲ့ကြသည်ဟု သိရပါတယ်။
    
    ![](https://static.xx.fbcdn.net/images/emoji.php/v9/t2d/1/16/2666.png)
    
    ဗေဒင် အလိုအားဖြင့် ၁၂.ရာသီခွင်ကို မိဿ မှ အစပြုကာ လက်ဝဲရစ် ရေတွက်ရပါတယ် ။ ဘာဖြစ်လို့လည်းဆိုတော့ ကောင်းကင်ရဲ့ အချင်းအရာတွေကို ကိုယ့်ရဲ့ အောက်မှာချတွက်တဲ့ အနေအထားကြောင့်ပါ ။ ပုံမှန်အားဖြင့် ဘယ် ဂြိုဟ်
    
    နက္ခတ် မှ လက်ဝဲ ရစ်မသွားပါ လက်ယာ ရစ်သာ သွားကြပါသည် ။ အကယ်၍ ဆွဲသား ထားတဲ့ ၁၂.ရာသီ ခွင်ကို
    
    လူအနေ ပက်လက်လှန်ပြီး မျက်နှာရဲ့ အပေါ်မှာ ထားကြည့်ရင် သိသာပါတယ် ။ ဒါကြောင့်ပဲ ဗေဒင်ဆရာများ ကောင်းကင် ဇာတာခွင်ဟု ပြောစမှတ်ပြုကြရပါတယ် ။
    
    ![](https://static.xx.fbcdn.net/images/emoji.php/v9/t72/1/16/2649.png)
    
    ရာသီခွင် သဘောတရား တွေဟာ န က္ခ တ် ဗေဒင်မှာ အခြေခံအကျဆုံးနဲ့ အရေးပါပြီး လေးလေးနက်နက် လေ့လာ သိရှိထားမည့် အရာတွေပါ ။ဗေဒင်ဟောပြောတဲ့အခါ လိုအပ်သလိုဆွဲသုံးရပါတယ် လူတွေ အတွက် နေထိုင်စရာ အိုးအိမ် အဆောက်အဦး  ရှိဖို့ အရေးကြီးသလို လူတွေ နဲ့ တူတဲ့ ဂြိုဟ် တွေမှာလည်း နေထိုင်စရာ  အဆောက်အဦး နဲ့
    
    တူတဲ ရာသီခွင်တွေဟာ အရေးကြီးပါတယ်
    
    ![](https://static.xx.fbcdn.net/images/emoji.php/v9/tf1/1/16/2648.png)
    
    ရာသီ ဆိုတဲ့ ဝေါဟာရ ဟာလည်းအလွန်ကျယ်ပြန့်ပါတယ် အဓိက အကြောင်းရင်းကလည်း နေမင်း လှည့်လည် ခရီးသွားခြင်းမှ ဖြစ်ပေါ်လာခြင်းပါပဲ
    လ ရာသီ သတ်မှတ်ချက် ရေတွက်ပုံတို့မှာလည်း က မ္ဘာ ဦး အစရက်ကို မိန်ရာသီ တပေါင်း လပြည့်ကျော် ၁.ရက်နေ့ လို့ သတ်မှတ်တယ်လို့သိရပါတယ်  နေမင်း ၁.နွေ ကန် ရာသီ နဲ့လမင်း တနင်္လာ စန်းတို့ သမသတ် ရပ်တည်ပြီး တိထီလိုပြောတော့ ၁၅.လုံး တိထီပြည်ချိန် ဖြစ်ပါတယ် နောက် ၁၅.ရက်ခန့် ကြာသောအခါ တနင်္ဂနွေ နဲ့ တနင်္လာ ရာသီ တစ်ခုတည်းမှာ ထပ်ပြီး လရဲ့အလင်းရောင်ပြောက်ပြီး လကုန်တယ် လကွယ်တယ်ဟူ၍ သိရပါတယ် ။နောက် ၁၅.ရက်ခန့်ကြာသောအခါ မိဿ ရာသီ မှာ တနင်္လာ ရောက်ရှိပြီး တူရာသီမှာ တနင်္ဂနွေ ရပ်တည်ကာ လပြည့် တစ်ခုကို ရရှိပြီး ။ နောက်ထပ် လပြည့်ကျော် ၁.ရက်ဟူ၍
    စတင်ရေတွက်ရပြန်ပါတယ် ဒါက လက်ရိုး ပညာအရ လ. တစ်လ စတင်ရေတွက်ပုံ ဗဟုသုတ သဘောပါ ။မြန်မာတွေ အယူက လဆန်း ၁.ရက်မှ လ ကွယ် နေ့ကို ၁.လ ယူပြီး
    ဟိန္ဒူ လက်ရိုး သဘောက လပြည့်ကျော် ၁.ရက်မှ နောက် လပြည့်နေ့ ကို ၁.လ ဟု သတ်မှတ် တယ်လို့သိရပါတယ် ။
    
    ![](https://static.xx.fbcdn.net/images/emoji.php/v9/t9a/1/16/264a.png)
    
    မြန်မာတွေက လ.ရာသီ ဟူ၍ ခေါ်‌ဝေါ် သုံးနုန်းလေ့ပြုတတ်ကြပါတယ်လမင်း ကို အခြေပြုပြိး ခေါ်ဝေါ် ဖြစ်ပြီး
    
    နေမင်း အခြေပြုပြီး ခေါ်ဝေါ် သုံးနုန်းတဲ့အခါ မိဿ ရာသီ နေမင်း ဖြတ်သန်းချိန် တံကူးလဗြိဿ ရာသိ နေမင်းဖြတ်သန်းချိန် ကဆုံလ စသည်အားဖြင့် ခေါ်ဝေါ်သုံးနုန်းရပါတယ် ထို့ကြောင့် ရာသိ ၁၂.ပါး ဟူသော နေမင်းခရီးနှင်ရာ အရ ဖြစ်ပေါ်လာသော ဝေါဟာရ အဆိုအမိန့်များထဲတွင် အကျုံးဝင်လျှက်ရှိသော လ.ရာသီ
    
    ဝေါဟာရ မာသ ။အခေါ်အဝေါ် သမုတ်အပ်တဲ့ (လ)
    
    သူရိယ မာသ နေမင်း ရောက်ရာ ရာသီ အရ တံဆိပ်ခတ် သတ်မှတ်တဲ့(လ)
    
    စန္ဒြာ မာသ လမင်း တိထီ (ရက်) ပြည့်ရာ ရေတွက် သတ်မှတ် (လ) အားဖြင့် နောင်တွင် န က္ခ တ် ဗေဒင် စာများတွင် လေ့လာသောအခါ တီးမိ ခေါက်မိ
    
    အောင် ဗဟုတ ဖြစ်စေရန် အကျဉ်းမျ ရေးသားလိုက်ရပါသည် ။
    
    ဘေးကင်းလို့ရန်ကွာ ချမ်းသာမြဲကြပါစေ
    
             
    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆

    - **ဖလိတဝေဒ ၄**
        
        ![image.png](/Documents/SirLynn/images/image%202.png)
        
        ရာသီသဘော ဆိုတာ  ဘယ်လိုလဲ ရာသီသဘော တနည်းအားဖြင့်  ရာသီ‌အကြောင်းကိုစဉ်းစားမယ် ပြောတော့မယ်ဆိုရင် ရာသီ ထဲတွင်
        ကိန်းအောင်းနေတဲ့ သဘော သဘာဝ တရားတွေ ချန်ထားလို့မရပါဘူး ။
        မိဿ ရာသီ လို့ သိလိုက်တာနဲ့ မိဿ ရာသီထဲ ကိန်းအောင်းနေတဲ့ သဘောတရားတွေကို ခြုံငုံပြီးရနိုင်သလောက် ဆွဲယူအသုံးချရပါတယ် ။
        နက္ခတ် ဗေဒင် မှာ အဓိက အကျဆုံးဖြစ်တဲ့  ရာသီ ဂြိုဟ် ဘာဝ ပါဒ် နဝင်း  အချက်တွေကို အဆီအငေါ် 
        တည့်အောင် ဆွဲယူ ပေါင်းစပ် အဖြေထုတ်နိုင်ခြင်းက အသက်ပါပဲ ။ အဲသလိုပေါင်းစပ် အဖြေထုတ်နိုင်ဖို့ကိုလည်း အရင်ဆုံး သိသင့် သိထိုက် သိထားသင့်တဲ့ အချက်တွေရှိပါတယ် ဒါကြောင့် အခုက စပြီး ပြောပြ ပေးသွားပါမယ် ။
        
        ရာသိ ၁၂.ပါး ရာသိအိမ် ၁၂.ခု ရှိပြီး ဒါက မိဿ ဒါကတော့ ဗြိဿ ရယ်လို့ လေ့လာနေတဲ့သူ အနေနဲ့
        သိပြီးဖြစ်တယ်ဟု ယူဆမိပါတယ် ။ ဒါကြောင့် စာလေးနေမည်စိုး၍ အကျယ်မချဲ့လိုတော့ပြီ ။
    
        **ရာသီခွင်နဲ့ (နှုန်းသဘော)**
        
        အဓိက မြန်မြန် သဘောပေါက်လွယ်တဲ့နည်းနဲ့ ပြောပါမယ် ။ ၁၂.ရာသီပုံ ဆွဲသားလိုက်ပါ ။
        
        မိဿ ရာသိမှ စပြီး ။စရ ထိရ ဒွေးဒဟ ။ စရ ထိရ ဒွေးဒဟ ။ ဆိုပြိး ဆက်ခါ ဆက်ခါ ၁၂.အိမ်ပြည့်အောင်ချရေးလိုက်ပါ ။
    
        ဒါကို (နှုန်း)သဘောလို့ အဆိုရှိပါတယ် ။ စရ လှုပ်ရှားခြင်း ထိရ တည်ငြိမ်ခြင်း ဒွေးဒဟ လှုပ်တခါ ငြိမ်တလှည့် ရှိခြင်း လို့အဓိပ္ပါယ် ဖွင့်ပါတယ် ။ ဗေဒင်ဟောပြောတဲ့အခါ အကြောင်းအရာပေါ်မှာ မူတည်ပြီး ဆုံးဖြတ်ရပါတယ် ။ ဥပမာ လူဆိုပါက လှုပ်လှုပ် ရှားရှား သွားသွား လာလာ လုပ်ကိုင်နေထိုင်ရတာကိုကြိုက်တယ်လို့ ဆိုပါက အဲတာ စရ .သဘောပါပဲ ။ တည်တည် ငြိမ်ငြိမ် အေးအေး လျူလျူ နေထိုင်ရတာကိုမှကြိုက်တယ် ဆိုတဲ့သူတွေက အဲတာ ထိရ .သဘောပါပဲ အမြဲတန်းလည်း မသွားလို အမြဲတန်းလည်း ငြိမ်မနေလိုဘူးဆိုတဲ့ သူတွေကြ အဲတာ ဒွေးဒဟ .သဘောပါပဲ ။ဒါကြောင့် ဒါကိုလည်း မှတ်ထားပါဦး ။
        

        **ရာသိခွင်နဲ့ (ဓါတ်သဘော)**
        
        အထက်ကပြောတဲ့အတိုင်း မိဿ ရာသိမှ စတင်ပြိး မိဿ ဗြိဿ လက်ဝဲ ရစ်လှည့်ကာ ။ ** တေ ပ ဝါ အာ**
        
        ဆိုပြိး ရာသီတပါတ် ပြည့်အောင်ထောက်ပါ သို့မဟုတ် စာနဲ့ ရေးပါ ။ မြန်မာလို မှတ်ချင်ရင်တော့ (မီး မြေ လေ ရေ )ဆိုပြီးမှတ်ပါ ။သူကလည်း ဗေဒင်ဟောတဲ့ အခါ အရေးပါ ပါတယ် ဥပမာ လူတစ်ယောက်ဟာ စိတ်ဓါတ် ပြင်းထန်တယ် တက်ကြွတယ် ဆိုတာ တေဇော ဓါတ်ရဲ့သဘောပါပဲ အမြဲ တန်းလား ခဏ လားလို့ ကြည့်တဲ့အခါမှာတော့ အပေါ်က ပြောခဲ့တဲ နှုန်းနဲ့ ပေါင်းစပ် အဖြေထုတ်ရပါတယ် အဲလို ပေါင်းစပ်လိုက်တဲ့အခါမှာ သုံးမျိုး သုံးစား ဓါတ်သဘောတွေ ရရှိလာပါတယ်
        
        
        
        အဲတာတွေက
        
        **တေဇာစရ** **တေဇောထိရ** **တေဇောဒွေဒဟ** 
        
        **ပထဝိစရ**  **ပထဝီထိရ** **ပထဝီဒွေးဒဟ**
        
        **ဝါယောစရ** **ဝါယောထိရ**  **ဝါယောဒွေဒဟ**
        
        **အာပေါစရ**  **အာပေါထိရ**  **အာပေါဒွေဒဟ**
        
        ဆိုပြိးရရှိလာပါတယ် ရာသီခွင်ထဲမှာ ထည့်ကြည့်ပါ ရှင်းရှင်းလင်းလင်းတွေ့ရပါလိမ့်မယ်
        
        
        
        ဒါကြောင့် ဝါယော လေ သဘောနဲ့  ကြည့်ရင် ဝါယောစရ လေတိုက်လှုပ်ရှားရှိတယ် ဝါယောထိရ လေငြိမ်နေတယ် လေမတိုက်ဘူး
        ဝါယောဒွေးဒဟ လေက လှုပ်လိုက် ငြိမ်လိုက်ဖြစ်တယ် ဒါဟာ နောင်ဗေဒင်နဲ့ အကြောင်းအရာတစ်ခုကို သုံးသပ်တဲ့အခါမှာ ဒီရဲ နှုန်းသဘော ဓါတ်သဘောတွေဟာ ဘယ်လောက် အရေးပါတယ်ဆိုတာ သိလာရပါလိမ့်မယ် (အခုကသဘောသိရုံလောက်ပြထားတာပါ )
        
        ရာသီခွင်နဲ့ (ဣ တ္ထိ လိင် / ပုန်းလိင် )
        
        ကျား/ မ ရာသီ သတ်မှတ်ခြင်း
        
        အထက်က ပြောသည့်အတိုင်း မိဿရာသိမှ လက်ဝဲရစ် ကျား / မ ( ကျား ။ မ )ဆိုပြီး  ထောက်ပါ သို့မဟုတ် မှတ်သားပါ ။  ဟောလိုတဲ့ ရာသီ ဘာဝ အရ ယောင်္ကျား ဖြစ်တယ် မိန်းမ
        
        ဖြစ်ရမယ် ယောင်္ကျားဖြစ်ပြီး မိန်းမ အမူအကျင့်ရှိနိုင်တယ် မိန်းဖြစ်ပြီး ယောင်္ကျားအမူအကျင့် ရှိနိုင်တယ် နောက်ဆုံးကလေးမွေး မှာ ယောင်္ကျားဖြစ်ရမယ်
        
        မိန်းကလေးဖြစ်ရမယ် ( ဣ တ္ထိ လိင် ပုန်းလိင် ) ခွဲပြီး ဟောရတဲ့ နေရာတွေမှာ အသုံးချရပါတယ် ။
        
        ဘေးကင်းလို့ရန်ကွာ ချမ်းသာမြဲကြပါစေ
    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 
    - **ဖလိတဝေဒ ၅**
    
    ရာသီ ၁၂.ပါး အထဲတွင် နောက်ကွယ်ကနေ မြှုတ်ကွက်တွေကို ဖေါ်‌ပေး နိုင်စွမ်း ရှိတဲ့ ဤသဘောတရားတွေကို ။ဗေဒင်အခေါ် ရာသီ အကြောင်း ရာသီ ပရိယာယ် များလို့လည်းလို့ ဆိုနိုင်ပါသည် ။
    
    အကြမ်းအားဖြင့် မှတ်သားထားနိုင်ရန်
    
    အောက်ပါတို့ကို့ ကြည့်ပါ ။
    
    ၁.စုံ /မ (သို့) ကျား/မ ရာသီများ 
    
    ၂.တောင်မြောက် အီကွေတာနှင့် ယဉ်စွန်းတန်း ရာသီများ ။
    
    ၃.မီး မြေ လေ ရေ ဓါတ်ရာသီများ 
    
    ၄.စရ ထိရ ဒွေးဒဟ ရာသီများ 
    
    ၅.ပဒေသာရာသီနှင့်ခြောက်ခန်းရာသီများ
    
    ၆.ဆိတ်ငြိမ်ရာသီ
    
    ၇.ကြမ်းတမ်းသောရာသီ 
    
    ၈.လူရာသီ
    
    ၉.အသံရာသီ
    
    ၁၀.အခြေလေးချောင်းရာသီ
    
    ၁၁.နှစ်ပါးစုံရာသီ 
    
    ၁၂.နှစ်ကိုယ်ပူးရာသီ
    
    ၁၃.ရာသီကျဉ်း ရာသိကျယ် များဟူ၍
    
    ချမှတ် သတ်မှတ်ထားချက်များ ရှိပါတယ် ။

    
    ရာသီ သဘောတရား ဤပရိယာယ်တွေကို
    
    အလွတ်ကျက်မှတ်ထားရပါမယ် ။
    
    ကျွန်တော် အပိုင်း (၄) မှာ ရှင်းပြထားသလိုပဲ အကျယ်ကိုလည်း တွေးဆ နှိုင်းယှဉ် ယူငင်လျှက် အကြောင်းအရာ တစ်ခုအပေါ်မှာ အသုံးချနိုင်ရပါတယ် ။
    
    ..နံပါတ် ၁.၃.၄. တို့ရဲ့ သဘော တရားတွေကို ချဲ့ကား စဉ်းစား ပြထားပြီပါပြီ ယခု ကျန်နေသေးတဲ့
    
    အကြောင်းတွေ ဆက်ပြောပြပါမယ်။
    
    
    နံပါတ် (၂) တောင်မြောက် အီကွေတာနှင့် ယဉ်စွန်းတန်း ရာသီများ ။    
    
    မိဿမှ ကန်ရာသီ အထိ ‌၆.ခု သော ရာသီတို့ကို မြောက်ပိုင်း ဒေသ ရာသီဟု သတ်မှတ်ပါသည်
    အကြောင်းသော်ကား က မ္ဘာ အီကွေတာ၏ မြောက်ဘက်တွင် ရှိသောကြောင့် ဖြစ်ပါသည် ။
    
    တူရာသီမှ မိန်ရာသီအထိ ၆.ခု သောရာသီတို့ကို တောင်ပိုင်း ဒေသ ရာသီများဟု သတ်မှတ်ပါသည်။
    အကြောင်းသော်ကား က မ္ဘာ အီကွေတာ၏ တောင်ဘက်တွင် ရှိသောကြောင့်ဖြစ်ပါသည် ။
    အီကွေတာဆိုသည်မှာလည်း နေ့ နှင့် ည ညီမျှနေခြင်းကိုဆိုလိုပါသည် ။တနည်း အားဖြင့်နေမင်း ခရီးစဉ်အရ ထိုရာသီများပေါ်သို ဆိုက်ရောက်ဖြတ်သန်းစဉ်
    
    နေ့တာ ညတာ အချိနာရီ ညီမျှ တူမျှနေခြင်းကို ဆိုလိုခြင်းပါပဲ ။နေသွားလမ်းကြောင်း နှင့် အီကွေတာ မျဉ်းကြောင်း၏  + ဇုံအမှတ် နေရာတွင် မိဿ ရာသီစတင်ပြီး မိန်ရာသီ၏ အဆုံး နောက်ဆုံး ရာသီပြတ် နက္ခတ်ပြတ် နေမင်း ခရီးသွားရာ ၁.နှစ်တာ၏ ဘာဂဏ တပါတ်ပြည့်ပင်ဖြစ်ပါသည် ။
    
    ၎င်းမှ (၁၈ဝံ) ဒီဂရီ တည့်တည့် တွင်  ၎င်းနေမင်း ခရီးသွားရာဖြတ်သန်းသော နေရာ*ပွိုင့် တည့်တည့်သည် ကန်ရာသီအဆုံးနှင့် တူရာသီ၏ အစပင်ဖြစ်ပါသည်။ ဤသို့အားဖြင့် က မ္ဘာ ကြီးကို ၂.ခြမ်းခွဲ ပိုင်းခြား လိုက်လေပြီး ထိုနေရာမှ စတင်ကာ ထိုမျဉ်းကြောင်းမှ အမှတ်ပြု၍ က မ္ဘာ ကြီးအား ။ နေ့ နှင့် ည ခွဲခြား လိုက်ပေတော့၏ ။ ဤအခြင်းအရာကိုလည်း ။ မတ်လ (၂၃)ရက်နှင့် စက်တင်ဘာလ (၂၃)ရက်ပတ်ဝန်းကျင် တွင် တွေ့မြင်နိုင်ပါသည် ။
    ထို့ကြောင့် မိဿနှင့် တူရာသီတို့သည် နွေအီကွေတာနှင့် ဆောင်းအီကွေတာများဖြစ်လာကြတော့၏ ။
    
    ယဉ်စွန်းတန်း ရာသီ ဆိုသည်မှာ ကရကဋ် နှင့် မကာရ ရာသီတို့သည်  မိုး အခါတွင်
    
    ကရကဋ်ရာသီ၌ နေမင်းသည် ဦးခေါင်းထက်သို့ တည့် မတ်စွာကျရောက်ပြီး ။ နွေ အခါတွင် နေမင်းသည် မကာရ ရာသီ၌ ဦးခေါင်ထက်သို့ တည့်မတ်စွာကျရောက်ခြင်းဖြစ်ပါသည်။
    ကရကဋ် ရာသီတွင် နေမင်း (သို့) ၁.နွေ ဝင်ရောက် ဖြတ်သန်းသော ကာလတွင် နေ့တာ ရှည်လေပြီး မကာရ ရာသီသို့ နေမင်း (သို့) ၁.နွေ ဝင်ရောက် ဖြတ်သန်းသော ကာလတွင် ညတာ ရှည်လေတော့၏
    
    နေမင်း ၁.နွေသည် ကရကဋ် ရာသီသို့ ဇွန်လ ၂၁.ရက်  ဝန်းကျင်တွင် ဝင်ရောက်ပြီး မကာရ ရာသီသို့ ဒီဇင်ဘာ ၂၂.ရက် ဝန်းကျင်တွင် ဝင်ရောက်လေ၏။ သရောဒယ အသုံးမှာတော့ နေမင်း ၁.နွေ ဘယ်ရာသီ ကို ဘယ်နေ့ရောက်မလဲ ဆိုပြီး အလွယ်သိ‌နိုင်အောင်
    လင်္ကာလေးစပ်ထားပါတယ် မိဿ ရာသီကို ဧပြီလ.အစမူလျှက် ။

    **ဆင် လာ လေ ဟန် နင် တို့ ထံ သံ သံ လှမ်း ချီ လျှက် ...တစ်ဆယ် တိုး၍ ။မှတ်သားယူ ။ နေမင်းရောက်ရာ ‌သိစေဦး ။**
    
    မှတ်ချက် ။လင်္ကာပြင်ထားပါသည် ။
    
    လိုသူသုံးစေနိုင်ရန် ထည့်ပေးခြင်းဖြစ်ပါသည် ။
    
    နေတာ ညတာ နှင့် ပတ်သက်ပြီး ၁.လ ခြင်း နာရီကို သိလိုပါက ။ ဒီလင်္ကာလေး ကျက်ထားပါ ။
    
    မိဿ ရာသီ တစ်က စပါ ။
    
    **ပတ် သံတာ ရှည် တီး သံ မြည် လက် ရှည် ကံ စာ ရေး ။ တစ်ဆယ်တိုးလို့ ထပ်ပိုးတင် ညဉ့်လျှင်အကြွင်းဆေး တဲ့ ။**
    
    သဘောကတော့ ။ မိဿ ရာသီ နေမင်းရောက်ချိန် ရှိချိန်ကို မြန်မာ တကူးလ အင်္ဂလိပ် ဧပြီလ နေ့ တာ ညတာ နာရီကို သိလိုသော် 
    
    **(ပတ်) ၅.ဂဏန်းယူ တစ်ဆယ်တိုး ။ ၁၀+၅ =၁၅ ရပါတယ် ။ထပ်ပိုးတင် ဆိုတော့ ၊ ၁၅ .ကို ၂.ဆ ပြုတော့
    
    ၃၀.ဆယ်ရပါမယ် ညဉ့်လျှင် အကြွင်းဆေး ဆိုတော့ တနေ့ (သို့)တရက် အရ မြန်မာ နာရှီ ၆၀.ဆယ်ထားတော့ ။၆၀-၃၀=၃၀ ။ဆို တော့ ညဉ့်နာရီ ၃၀။နေ့နာရီ
    
    ၃၀.လို့ သိရပါတယ် ။ မရှင်းမှာစိုး၍ ထပ်တွက်ပြပါမယ် ။
    
    
    ပြိဿ ရာသီ နေမင်း ၁.နွေ ရောက်ရှိချိန် မြန်မာ ကဆုန်လ အင်္ဂလိပ် မေလ ။ တွင် သံ ဆိုတဲ့လင်္ကာအရ ၆.ဂဏန်းကို တစ်ဆယ်တိုးဆိုတော့ ၆+၁၀=၁၆။ ရပါမယ် ထပ်ပိုးတင် ဆိုတော့ ၁၆.၂.ဆ ပြု ၃၂.ရပါတယ် ညဉ့်လျှင်အကြွင်းဆေး
    
    ‌ဆိုတော့ နေ့ ည နာရီပေါင်း ၆၀.ကို တည် ၃၂.နုတ်
    
    အကြွင်း ၂၈.နာရီဟာ ညဉ့်နာရီ ဖြစ်ပါတယ် ။
    
    မြန်မာ နာရီ မှ စက်နာရီ ပြုနည်း
    
    စက်နာရီမှ မြန်မာ နာရီ ပြုနည်း ရှိပါတယ်
    
    လွယ်လွယ်လေးပါ မိမိဖုန်းထဲက ကာကူလေတာ ။
    
    နဲ့ နှိပ်ကြည့်ရင်ကိုရပါတယ် ။
    
    စက်နာရီကို ၅.မြောက် ၂.နဲ့ စား မြန်မာနာရီရပါတယ်
    
    မြန်မာနာရီကို ၂.နဲ့ မြှောက် ၅.နဲ့ စား စက်နာရီ ထွက်ပါတယ် ။
    
    အခုပြောပြသွားတဲ့ အီကွေတာတို့ တောင်မြောက်
    
    ရာသီ ယဉ်စွန်းတန်း တို့ဆိုတာတွေကတော့ ။
    
    လက်ရိုး ဇာတာ ဖွဲ့ရာတွင်၎င်း မိုးလေဝသ နှင့် ဗိန္ဓော  ဆေး ဆရာ ယတု ၆.ပါး  အဆုံး အဖြတ် ပြုရာတွေမှာ အများကြီး အရေးပါ လေ့ရှိပါတယ် ။
    
    ဘေးကင်းလို့ရန်ကွာ ချမ်းသာမြဲကြပါစေ
    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 

- **ဖလိတဝေဒ ၆**
    
    ..ယခု ကျန်ရှိနေသေးတဲ့ ရာသီပရိယာယ်တွေ ဆက်ပြောပေးသွားပါမယ်
    
    ![](https://static.xx.fbcdn.net/images/emoji.php/v9/t1e/1/16/1f33f.png)
    
    ပဒေသာရာသီ   **ကရကဋ် ..ဗြိ စ္ဆာ .. မိန်** တည်းဟူသော ရာသီ သုံးပါးကို ပဒေသာ ရာသီ များဟု ဆိုပါတယ် တနည်းအားဖြင့် ပွင့်လမ်းသော ရာသီ ရေရှိ၍ စွတ်စိုသော ရာသီများဟု ဆိုပါတယ်သဘောတရားကတော့ အကျိုးပေးရာ အကြောင်းတရားတို့မှာ အပြည့်အဝ အကျိုးပေးတတ်ကြောင်းကိုပြောတာပါ တနည်းအားဖြင့်ဆိုရသော် ။
    
    ထိုရာသီ ကျရာ ဘာဝတို့သည် ၅.တန့် ။ ၇.တန့်  ဘာဝ တို့နှင့် တနည်း နည်း ဆက်စပ်မှု ရှိခဲ့သော် အိမ်‌ထောင်ရေး အချစ်ရေး ။ သား သမီး ကိ စ္စရပ်များ အောင်မြင် ဖြစ်ထွန်းလွယ်ခြင်း ထီ လောင်း ကစား တချီကောင်း တချက်ကောင်း ကိစ္စရပ်တို့ ပွပေါက်တို့ခြင်း စသည်အားဖြင့် ဆုံးဖြတ်ဟောပြောရပါတယ် ထိုသဘောတရား အချင်းအရာတို့ကို အမှီပြုကာ ရွှေပဒေသာ ရာသီများဟုလည်း ခေါ်စမှတ်ပြုပါတယ် ။
    
    **ပြိဿ တူ မကာရ** ။ ဟုဆိုအပ်သော သုံးရာသီ တို့ကိုတော့ ထက်ဝက်သော အကျိုး တရားတို့ကိုသာ ပေးလေ့ရှိ၍ ငွေပဒေသာ ရာသီ များဟုခေါ်ဆိုပါတယ် ။ ဒါက ရာသီအကြောင်းခံ သဘောတရားသက်သက်ကိုသာ ပြောတာပါ တကယ် လက်တွေ့ ဟောပြောရာမှာ ဒီတခုတည်းနဲ့တော့ တလုံးတခဲ တစ်တစ်ခွခွ ဟောပြောလို့မရစကောင်းပါဘူး သို့ပေမယ့် မသိထားလို့လည်းမရပြန်ပါဘူး ။
    
    ခြောက်ခန်းသောရာသီ .**မိဿ မေထုန် သိဟ် ကန်** ။ ရာသီလေးပါး ကိုတော့ခြောက်ခမ်းသော ရာသီများဟုခေါ်ပါတယ် တနည်းအားဖြင့် မြုံသော အမြုံရာသီများလို့လည်းခေါ်ပါတယ် ထိုရာသီ တို့တွင် တည်သော ဂြိုဟ်များကို သက်ဆိုင်ရာ ဘာဝသဘော အရ အကျိုးတရားများ မပေးစွမ်းနိုင်ကြဟု ဆိုပါတယ် ဒါလည်း အထက်ကပြောသကဲ့သို့ပါပဲ ဒီတခုတည်းနဲ့တော့ အရမ်းဆုံးဖြတ်လို့မရသေးပါဘူး။
    
    ဆိပ်ငြိမ် ရာသီများ ....သို့မဟုတ် အသံတိတ်သောရာသီများ 
    ** ကရကဋ်  ဗြိ စ္ဆာ။ မိန်** .ဟုဆိုအပ်သော ရေရာသီ သုံးပါးကို အသံမရှိသော ရာသီများဟု ဆိုပါတယ် ..သဘောကတော့။ နောင် ဇာတာတွေကိုစစ်သောအခါ
    
    ၂.တန့် စကား ၃.တန့် အသံ ဂြိုဟ် အနေနဲ့ ၄.ဟူး ဝါစာ ကရက တို့ဖြစ်ပြီး ။ ထိုဘာဝ ထိုဂြိုဟ် ထိုကာရက တို့ သည် ထို အသံတိတ်သော ရာသီတိုတွင် ပါပဂြိုဟ် ၃.င်္ဂါ စနေ တို့နှင့် ဆက်စပ် သ မ္ဗ န္ဓ ပြုခြင်းတို့ရှိခဲ့သော် မွေးဖွါးလာသော ကလေးငယ်များ စကားပြောခြင်း၌ နောက်ကျတတ်ခြင်း စကားထစ်ခြင်း များရှိတတ်ပြီး ၂.င်္လာ ပါ ။ အနေအထိုင် အရပ်အတည်မကောင်းရှိပါသော် ပို၍ပင် သေချာတတ်လေသည် ။
    
    အသံ ရာသီများ (သို့) အသံရှိသောရာသီများ **မေထုန် ..တူ ..ကုမ်** ..လေ ရာသီ ဝါယောရာသီများကို အသံရာသီ အသံထွက်သော ရာသီများဟု ဆိုပါသည် ။ အနောက်တိုင်း ဆရာ များက။ ကန် ဓနု နှင့် ပြိဿ ရာသီတို့ကိုလည်း အသံရာသီများဟုဆိုပါသည် ။သဘာဝ ကျပါ၏ ။။

    အခြေလေးချောင်း ရာသီ .**မိဿ ဗြိဿ သိဟ် ဓနု**  ၏ ဒုတိယပိုင်း နှင့် မကာရ ရာသီတို့ကို အခြေ လေးချောင်းရှိသော ရာသီဟုဆိုပါသည် ။ ။။ ဒီရာသီတွေရဲ့ သဘောကတော့ဗဟုသုတ ကြိုတင် ရှိထားနှင့် အောင်ပြောရလျှင် ။ ဟိုတုန်းကတော့ လူတစ်ဦး တစ်ယောက် လာဘ်ဝင်တော့မယ်ဆိုရင် ။ အခြေလေးချောင်းဝင်ကိန်းရှိတယ် ကျွဲ တို့ နွား တို့ မြင်း တို့ ဆိုတာမျိုးပေါ့ အခုခေတ်တော့ အခြေ လေးချောင်း ဝင်ကိန်းရှိတယ်ဆိုရင် လေးဘီး ပါတဲ့ ကားပေါ့ ။ အခြေ နှစ်ချောင်း ဆိုလည်း သက်ရှိဆိုပါက လူ ကိုဟောပြီး သက်မဲ့ ဆိုပါက စက်ဘီး တို့ ဆိုင်ကယ် တို့ဘာတို့ပေါ့ ။ အကောင်း သော်၎င်း အဆိုးသော်၎င်း ဗေဒင် အကြံဆိုတဲ့ အတိုင်း ကြံဆ ဟောပြောရတာမျိုးပေါ့ ။။
    
    နှစ်ကိုယ်ပူး ရာသီ **မေထုန် ဓနု မိန်** ရာသီတို့ကို နှစ်ကိုယ်ပူးရာသီဟု ဆိုပါသည်
    
    နှစ်ပါးစုံ ...ရာသီ မေထုန်သည် မိန်းကလေးနှင့် ယောင်္ကျား တွဲလျှက်တစ်စုံ ဓနု ရာသီ ပထမ ပိုင်း လေး နှင့်မျှား တွဲလျှက် တစ်စုံ ။။ မိန်ရာသီတွင် ငါး နှစ်ကောင် အမြှီး နှင့်  ခေါင်း တွဲလျှက် တစ်စုံ ဖြစ်ကြပါသည် ။။။ ကလေး အမွှာ ပူး မွေးရာတို့တွင် အထောက်အကူပြုပါတယ် ။။တစ်ယောက်တည်းလား အဖေါ်နဲ့လား စသည်အားဖြင့်လည်း ဆုံးဖြတ်နိုင်သလို ။ အပေါင်းသင်း သူငယ်ချင်း မက်သူတို့ အချစ်မရှိရင်မနေတတ်ဘူး တို့ ဆိုတဲ့ သူတွေရဲ့ ဇာတာတွေ မှာ လေ့လာသင့်တဲ့ အချက်တွေပါ ။။
    
    ကျဉ်းသောရာသီ ...(သို့) တိုသောရာသီ  မိဿ မှ ကန် ရာသီအထိ နေမင်း ၁.နွေသည် အချိန် တိုတိုနဲ့ ဖြတ်သန်းရ၍ ထိုရာသီတို့ကို ကျဉ်းသော ရာသီများဟု ဆိုပါတယ်။
    
    ကျယ် သောရာသီ ..(သို့) ရှည် သောရာသီ တူ မှ မိန် အထိ ၆.ရာသီကို နေမင်း၁.နွေ အချိန်ကြာမြင့်စွာ ဖြတ်သန်းရ၍ ကျယ်သောရာသီဟု ဆိုပါတယ်။
    ...တနည်းကား   
    **ကုမ် မိန် မိဿ။ ဗြိဿ** လေးရာသီ ကို တိုသောရာသီ
    **သိဟ်။ ကန် တူ ဗြိစ္ဆာ**   လေးရာသီကို ရှည်သောရာသီ။
    
    **မေထုန်။ ကရကဋ်။ ဓနု။ မကာရ** လေးရာသီကို မတို   မရှည်။ အလယ်အလတ် ရှိသောရာသီ ဟုဆိုပါတယ် ။ ဇာတာ ရှင် အရပ် (သို့) လိင် ပစ္စည်း ရုပ်ဝတ္ထု စသည်တို့ကို
    
    အကြီးအသေး အကျင်း အကျယ် စသည်တို့ကို ဆုံးဖြတ်ရလေ့ရှိပါတယ်။ လက်တွေ့ ဟောပြောရာတွင် ။။ဖွားဇာတာ ထက် ။ကာလ ဇာတာများဟောပြောရာတွင် ပိုအမှန်များပါတယ် ။
    
    ကြမ်းတမ်းသော ရာသီ ...**မိဿ နှင့် ဗြိ စ္ဆာ** ရာသီ နှစ်ပါးကို ကြမ်းတမ်းသော ရာသီဟု
    
    ဆိုပါသည် ။ထို ရာသီ တို့တွင် လဂ် စန်း နေထိုင်သူ တို့တွင် တုံး တိုက်တိုက် ကျားကိုက်ကိုက် ရဲဝံ့စွန့်စား လုပ်ကိုင်တတ်သူများလို့ ဆိုလိုပါတယ် ။ ထူးခြားတာ တစ်ခုတော့ရှိပါတယ် ။ မိဿ ။တေဇော စရ ။ဖြစ်ကာ ။ ပြဿ နာကို ရင်ဆိုင်ဖြေရှင်းတတ်ပေမယ့် ဗြိ စ္ဆာ က ။အာပေါ ထိရ ဖြစ်ကာ ..တစ်ခါ တစ်ခါ အကောက်ကြံတတ်တာလေးတွေ ရှိတတ်ပါတယ် ။။။
    
    လူရာသီ များ **မေထုန် ..ကန်.. ကုမ် နှင့် ဓနု** ရာသီ ပထမပိုင်း ၁၅.ဒီဂရီ အတွင်းကို လူရာသီများ ဖြစ်ကြပါသည် ။ အချို့ ဆရာများက တူရာသီ ကိုလည်း လူရာသီဟု ယူဆပါသည် ။ ထိုရာသီတို့တွင် ဂြိုဟ် လဂ် တစ်ခု မှ ရပ်တည်မှု မရှိသော ဇာတာရှင်များသည် လူ မှု ဆက်ဆံရေး နယ်ပယ်တွင် အလွန် အားနည်းကြောင်း ရှိတတ်သည်ဟု ဆုံးဖြတ်လေ့ရှိပါသည် ။။
    
    ဘေးကင်းလို့ရန်ကွာ ချမ်းသာမြဲကြပါစေ
    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 

- **ဖလိတဝေဒ ၇**
    
    ရာသီ အကြောင်း ရာသီပရိယာယ် များနှင့် ပတ်သက်ပြီး အခြေခံအကျဆုံး အ‌ချက်များကို အတော်အသင့် ပြောပြီးပါပြီ ။ အခုတခါ ပြောချင်တာက ဂြိုဟ် များ နဲ့ပတ်သက်တဲ့အကြောင်းပါပဲ။ တစ်ခုကြိုပြောထားချင်တာကတော့ ဂြိုဟ်တွေအကြောင်းနဲ့ ပတ်သက်ပြီး
    
    ကျမ်းတွေထဲက ပြောသလောက်တော့ အကုန်အပြည့်အစုံ ပြောပြမှာ မဟုတ်ပါဘူး လိုရင်းတိုရှင်းနဲ့ အသုံးများတဲ့ အပိုင်းတွေလောက်ကိုပဲ ပြောပြမှာပါ။ အပြည့် အစုံ သိရန်အတွက်ကို န က္ခ တ် ဗေဒင် ဘယ်ကျမ်းမှာပဲ ဖြစ်ဖြစ် ရှာဖတ် လေ့လာကြပါ ။
    
    
    **နေမင်း ၁.နွေ အကြောင်း (သို့) ပရိယာယ်များ**
    
    - ပိုင်သော ရာသီ...... သိဟ်ရာသီ
    
    - ပိုင်သော န က္ခ တ် များ ...ကြ တ္တိ ကာ။ ဥတ္တရ ဖလဂုနီ။ ဥတ္တရသာဠ် (န က္ခ တ် စီးနှင့် ဝိသောသရီ တွက်ချက်အသုံးပြုရာတွင် အရေးပါသည်)
    
    - အကျိုးပြုသောဘာဝ  ၁.တန့် ၉.တန့် ၁၀.တန့် ဘာဝ
    
    - အကျိုးပြုသော အကြောင်းအရာ   အလုပ် အကိုင်။
    ခန္ဓာ ကိုယ် အစိတ်အပိုင်း ..ဦးခေါင်း  နှလုံး။ ယောင်္ကျားများ၏ လက်ယာဘက်မျက်စိ နှင့် မိန်းမ တို့၏ လက်ဝဲ ဘက်မျက်စိ ပါး ။ ပါးစပ် သရက်ရွက် လည်ချောင်း။ ဦးနှောက်အရိုး။ ခန္ဓာ ကိုယ် ရူပ က္ခ န္ဓာ ။စိတ်ဓါတ်ရေးရာ အမိန့်ပေးခြင်း ဩဇာပြခြင်း ရာဇ ဂုဏ်ရှိခြင်း ။
    
    ပု ဂ္ဂိုလ် ရေးရာများတွင် အဘ အကြီးအကဲ အစီုးရ ရှင်ဘုရင် စသည်များကိုညွှန်းဆိုပါတယ် ။ နောင် ဇာတာ တစ်ဆောင်ကို သုံးသပ်ရာတွင် ထို ၁.နွေ ဂြိုဟ် ရပ်တည်မှု အနေအထားများကိုကြည့်ပြီး ။ ကောင်းရင် ကောင်းသလို ဆိုးရင် ဆိုးသလို အခြေအနေကြည့် ဆုံးဖြတ်ရပါတယ် ။။
    
    
    **လမင်း ၂.င်္လာ အကြောင်း(သို့) ပရိယာယ်များ။** 
    
    - ပိုင်သောရာသီ  ကရကဋ်
    
    - ပိုင်သော န က္ခ တ် များ။  ရောဟဏီ။ ဟဿတ။ သရဝဏ်။ ( န က္ခ တ် စီး နှင့် ဝိသောသရီ ဒသာ တွက်ချက်အသုံးပြုရာတွင် အရေးပါသည်)
    
    - အကျိုးပြုသောဘာဝ ၄.တန့် ဗန္ဓု ဘာဝ
    
    - အကျိုးပြုသောအကြောင်းအရာ။  စိတ်ဓာတ်
    
    ခန္ဓာကိုယ် အစိတ်အပိုင်း  ယောင်္ကျားတွင် လက်ဝဲမျက်စိ မိန်းမ များတွင် လက်ယာမျက်စိ။ ရင်သာ ရင်ဘတ် ဝမ်းဗိုက် အစာအိမ် သာအိမ် ဆီးအိမ်
    စိတ်ဓာတ်ရေးရာ ။ စိတ်ခံစားမှု နက်ရှိုင်းခြင်း မိခင်စိတ် အပြည့်ရှိခြင်း စည်းရုံးရေး နဲ့ ဆွဲဆောင်မှု အင်အားရှိခြင်း ။(ဇာတာ တစ်ဆောင်မှာ လဂ်။ဘာဝ ပြီးလျှင် ဒုတိယ အရေးစိုက်ကြည့်ရမည့် ဂြိုဟ်ဖြစ်ပါတယ် ..ရှေးဆရာကြီးများသည် စန်း တလုံးပြောင် အိုအောင်မဆင်းရဲ စသည်များဖြင့် ချီးမွမ်းတတ်ကြပါတယ် ။။
    ပုဂ္ဂိုလ်ရေးရာ။ အမိ မိခင်ကဲ့သို့သော မိကြီး အဒေါ်ကြီးများ။ နောင် ဇာတာတစ်ဆောင်ကို သုံးသပ်တော့မယ်ဆိုရင် ထို ၂.င်္လာ ဂြိုဟ်အနေအထိုင်အရပ်အတည် ကိုကြည့်ပြီး ကောင်းရင် ကောင်းသလို ဆိုးရင် ဆိုးသလို အခြေအနေကြည့်ပြီးဆုံးဖြတ်ရပါတယ် ။
    
    
    **၃.င်္ဂါ.ဂြိုဟ်  အကြောင်း (သို့) ပရိယာယ်များ။**
    
    - ပိုင်သောရာသီ။ ........မိဿ နှင့် ဗြိစ္ဆာ။
    
    - ပိုင်သော န က္ခ တ် များ။ မိဂသီ။ စိတြ။ ဓနသိဒ္ဓိ။
    
    - အကျိုးပြုသော ဘာဝ။ ၃ တန့် ၆.တန့်
    
    - ပုဂ္ဂိုလ်ရေး ရာ  ညီ အစ်ကို သားခြင်း မောင် နှစ်မ

    ခန္ဓာကိုယ် အစိတ်အပိုင်း လက်ယာဘက်နား ။ ကြွက်သားများ အင်္ဂါဇာတ် ဆီးအိမ် နှာခေါင်း ။ ကျောက်ကပ် ဘုန်းတန်ခိုးဣဒ္ဓိပါဒ် ။ စိတ်ဓါတ်ရေးရာ သ တ္တိ နဲ့ ဗျ တ္တိ ရှိခြင်း တွန်းထိုး တော်လှန် တိုက်ခိုက်ခြင်း ဓါး လှံ လက် နှက် လေးမျှား ဆူးညှောက် ခလုတ်များကို ကာရက ပြုခြင်း ။
    
    
    **၄.ဟူး ဂြိုဟ် အကြောင်း (သို့) ပရိယာယ်များ**
    
    - ပိုင်သော ရာသီ ။ ......မေထုန် နှင့် ကန်
    
    - ပိုင်သော န က္ခ တ် များ။ အသလိဿ။ ဇေဌ။ ရေဝတီ။
    
    - အကျိုးပြုသော ဘာဝ ၄.တန့် ဗ န္ဗု ဘာဝ နှင့် ၁၀.တန့်  က မ္မ ဘာဝ။
    
    - အကျိုးပြုသော အကြောင်းအရာ  ။ ဉာဏ် တင်္ခနု ပ္ပ တ္တိ ဝါစာ တီတီ တာတာ စကားပြောဆိုမှု အသံ  ။ စာချုပ်စာတန်း။ ချုပ်ဆိုခြင်း။ စာသင်ယူခြင်း
    
    ခန္ဓာ ကိုယ် အစိတ် ။  အပိုင်း အာရုံကြော လျှာ။ အရသာ ခံစားခြင်း။
    စိတ်ဓါတ်ရေးရာ။ ဟာသ ဉာဏ် ရှိခြင်း အောင်သွယ် ပွဲစား စိတ်ရှိခြင်း။ပုဂ္ဂိုလ်ရေးရာ။    သားသမီး တပည့် ဆွေမျိုး။ ဦးလေး။ အဒေါ်။ ဉီးကြီး စသည်များ။
    
    
    **၅.တေး ဂြိုဟ် အကြောင်း (သို့) ပရိယာယ်များ**
    
    - ပိုင်သောရာသီ ...........ဓနု နှင့် မိန်
    
    - ပိုင်သော န က္ခ တ်များ ..ပု န္န ဖုသျှု ။ ဝိသာခါ ။ ပြု ဗ္ဗပုရပိုဒ်
    
    - အကျိုးပြုသော ဘာဝ ..၂.တန့်  ၅.တန့် ၉.တန့် ။၁၁.တန့်
    
    - အကျိုးပြုသော အကြောင်းအရာ ..ကျမ္မာခြင်း ပညာကြီးခြင်း ဥစ္စာ ဓန ဂုဏ်သရေ ရရှိစေခြင်း သားသမီး ထွန်းကားစေခြင်း။
    
    ခန္ဓာ ကိုယ် အစိတ်အပိုင်း အသည်း ။ အဆီ ပါး ပါးစပ် ရင်ဘတ်။ နှလုံး တို့ကို စိတ်ဓါတ်ရေးရာ မြင့်မြတ်ခြင်း သဒ္ဒါ တရားရှိခြင်း စိတ်ကောင်း စေတနာရှိခြင်း
    
    ဘာသာတရားရိုသေကိုင်းညွတိခြင်း အကျင့်သီလနှင့်ပြည့်စုံခြင်း ပုဂ္ဂိုလ်ရေးသူတော်စင် ဆရာသမား များ ဘုန်းကြီး ရဟန်း ပူဇော်ထိုက်သူများ။
    
    
    **၆.ကြာ ဂြိုဟ် အကြောင်း(သို့)ပရိယာယ်များ**
    
    - ပိုင်သောရာသီ ........ပြိဿ နှင့် တူ
    
    - ပိုင်သော နက္ခတ် များ ... ဘရဏီ။ ပြု ဗ္ဗ ဖလဂုနီ။ ပြု ဗ္ဗာ သာဠ်။
    
    - အကျိုးပြုသောဘာဝ ....၇.တန့် ..ပထနီ ဘာဝ။
    
    - အကျိုး ပြုသောအ ကြောင်းအရာ အိမ်ထောင်ရေး ပရိဘောဂ အသုံးအဆောင် ခရီးသွားခြင်း ကာမဂုဏ်ရေးရာ အပျော်အပါး ကိစ္စ များ အစားအသောက် အဝတ်အထည်
    
    ခန္ဓာကိုယ်အစိတ်အပိုင်း မျက်စိ လည်ချောင်း။ ပါး။ ကျောက်ကပ်။ လှုပ်ရှား သွားလာမှု။ စိတ်ဓါတ်ရေးရာ ..တည်ကြည်ခန့်ငြားခြင်း ..သန့်ပြန့် ခြင်း ပျော်ရွှင်ခြင်း ကာမဂုဏ်စိတ်အားကြီးခြင်း။ ပုဂ္ဂိုလ်ရေးရာ...ဇနိး လင် ရည်းစား အနုပညာသည် များ

    
    **စနေဂြိုဟ် အကြောင်း(သို့) ပရိယာယ်များ**
    
    - ပိုင်သောရာသီ .........မကာရ နှင့် ကုမ်
    
    - ပိုင်သော န က္ခ တ် များ ..ဖုသျှ။ အနုရာဓ။ ဥ တ္တ ရ ပရပိုဒ်။
    
    - အကျိုးပြု သော ဘာဝ။ ၆.တန့် ၈.တန့် ၁၂.တန့် ဘာဝ
    
    ခန္ဓာကိုယ်အစိတ် အပိုင်း အရိုး ဆံပင်  နား သွား လေဓါတ် အကြော စိတ်ဓါတ်ရေးရာ ...တွေဝေခြင်း ပျင်းရိခြင်း အေးဆေးနေလိုခြင်း အပင်ပန်းခံနိုင်ခြင်း ပုဂ္ဂိုလ်ရေးရာ အစေအပါး ဝန်ထမ်း သူအို သူနာ အသက်ကြီးသူ
    
    **၈.ဟု အကြောင်း (သို့) ပရိယာယိများ**
    
    - ပိုင်သောရာသီ ......... မရှိ ........
    
    - ပိုင်သော န က္ခ တ် များ။....ရာဟု ...အဒြ။ သွာတိ သတ္တ ဘိသျှ
    
    - ကိတ် ..အသဝနီ။ မာဃ။ မူလ
    
    - အကျိုးပြုရာ ..ဘာဝ သီးခြားမရှိ
    
    - အကျိုးပြုသော .. ကိ စ္စ 
    
    ခန္ဓာကိုယ်အစိတ်အပိုင်း ...အသက် ရှူခြင်း နှင့်သက်ဆိုင်ပြီး  ရောဂါဝေဒနာ။ အဆိပ်သင့်ခြင်း များစိတ်ဓါတ်ရေးရာ ....ဘိုး တော် မယ်တော် ဂိုဏ်း ဂဏ များစိတ်ဝင်စားခြင်း လိမ်လည် လှည့်ဖျား စိတ်ရှိခြင်း ပု ဂ္ဂိုလ် ရေးရာ ...လက်လှည့် မျက်လှည့် ဆရာ အထက်လမ်း အောက်လမ်းဆရာ သူတောင်းစား ခါးပိုက်နှိုက် မှော်ဆရာများ ။ရာဟု ကို ကျွန်တော်အနေ နှင့် လူမျိုး နိုင်ငံခြားသား ဧည့်ဂြိုဟ် ဖြစ်သည်ဟု သတ်မှတ်အသုံးပြုပါသည် ။ ဧည့်သည် အိမ်ရှင်ရဲ့ မျက်နှာကို ကြည့်ပြီးနေရသကဲ့သို့ ရာဟု ရပ်တည်တည်ရာ အိမ်ရှင်အရသော်လည်း ပူးယှဉ် သမ္ဗန္ဓ ပြုမှုအရ တွေ့ကြုံ ဆုံ နေရတဲ့ လူတွေအခြေအနေအပေါ် ကြည့်ပြီး လှုပ်ရှား နေထိုင် သွားလာရသကဲ့လည်း‌ကောင်း သုံးသပ် ယူဆ ဟောပြောပါသည်။ အခြား အယူအဆ တွေအရလည်း နှစ်သက်ရာ ယူကြစေကုန် ။။
    
    **ကိတ် ဂြိုဟ် ကိုလည်း ထိုသဘောအတိုင်း အိမ်ပိုင်မရှိ ပါ ။**
    
    မှတ်ချက်။ရာဟု နှင့် ကိတ်ဂြိုဟ် တို့ရဲ့ သီးခြား ဖွင့်ဆို ချက်တွေ များစွာ ရှိပါသည် ။
    
    အခုမှ စလေ့လာနေသူများ အတွက် အကျဉ်းမျှသာ ဖြစ်ပါသည်။ ဂြိုဟ် အကြောင်း လိုက်လို့မကုန်နိုင်ပါ ။
    
    ဘေးရန်ကင်းကွာ ချမ်းသာမြဲကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 

- **ဖလိတဝေဒ ၈**
    
    ဘာဝအကြောင်းဘာဝ ပရိယာယ် များ
    
    ..ဒီအကြောင်းကလည်း မသိမဖြစ် သိထား ရမည့် အချက်တစ်ခုပါ ။
    
    ဘာဝဆိုတာအတိုကောက်အခေါ်ပါတကယ်က သဘာဝ ပါ ။ဒါကိုအပြည့်အစုံခေါ်လိုပြောလိုပါက န က္ခ တ် ဗေဒင်သည် သဘာဝ ထဲက ။သာဘာဝ ပညာရပ်ကြီးဖြစ်တယ်လို့ မှတ်လို့ရပါတယ် ။ ရာသီ ဆိုတာ နောက်ခံ ဘက်ကရောင်း ရေမြေ တောတောင် ရှုခင်း ပထဝီ အနေအထား သဘောမျိုးပါ ။
    
    **ဂြိုဟ်**က လူနဲ့ တူပါတယ် ။ ကျွန်တော် တို့ လူတစ်ရောက်ရဲ့ ဓါတ်ပုံ တစ်ပုံ ကိုကြည်လိုက်တဲ့အခါ ။လူရဲ့ နောက်ခံ ဘက်ကရောင်း တစ်ခု ခုကို တွေ့ရမှာပါ ။ နောက်ခံ ဘက်ကရောင်းက ပန်းပင် ရေကန်အပန်းဖြေစရာများဖြစ်နေရင် ဒီဓါတ်ပုံက ပန်းခြံတစ်ခုတနေရာ ရာ မှာရိုက်ထားတယ်လို့ သိနိုင်သလို
    ဘုရားစေတီ တစ်ခု ခု ကို နောက်ခံ ပြုပြီးရိုက်ထား ရင် ဘုရား မှာ ရိုက်ထားတဲ့ပုံပဲ အလွယ်သိနိုင်တာပါပဲ။
    
    အဲသလိုမျိုးဒါကပန်းခြံ ဒါကရေကန် ဒါက ဘုရားစေတီလို့ သိနိုင်တဲ့ နောက်ခံ ဘက်ကရောင်းကို ရာသီဆိုတဲ အသွင်မတူ ကွဲပြားနေတဲ့ န က္ခ တ် ရုပ်ပုံ ကြယ်အစုအဝေးတွေက ဖေါ်ပြပေးတာပါပဲခင်ဗျ ။ဒါကြောင့် ရာသီ သည် နောက်ခံ ဘက်ကရောင်း ဆိုတာပါပဲခင်ဗျ ။
    
    ဂြိုဟ်ကတော့လူပေါ့ ။ အဲတာကိုမှ ပန်းခြံတော့ဟုတ်တယ် ဘုရားမှာတော့ ဟုတ်တယ်
    
    ဘယ်ပန်း ခြံ ..ဘယ် ဘုရား ဘယ်ဒေသ..ဘယ်‌နေရာ ဖြစ်တယ်လို့ သိနိုင်အောင် **ဘာဝ**ဆိုတဲ့ ပိုင်းခြား သတ်မှတ် လိုက်တဲ့ သဘောကနေ သိရနိုင်တော့တာပါပဲခင်ဗျ ။
    
    နက္ခ တ် ဗေဒင်ပညာမှာ ။ တြိ စ က္က ဇာ တာ ဆိုတာ အပိုအလို မရှိ အလွန်ပြည့်စုံတဲ့ တည်ဆောက်မှု တစ်ခုလို့ပြောလို့ရနိုင်ပါတယ် ။ ဖလ ဒီပိကာကျမ်း ဆရာ များအလို ရာသီ သည် ဘာဝ လို့ ဆိုထားသော်လည်း
    
    မိမိတို့အနေနဲ့ဘာဝ သည် ရာသီ မဟုတ်ကြောင်း ကို ကွဲကွဲ ပြားပြား သိထားလျှင် အလွန်ကောင်းပါတယ် ။။
    
    ဒါကြောင့် ဘာဝ အကြောင်း ဘာဝ ပရိယာယ် ဘာဝ ၏ပိုင်းခြားချက် ဘာဝ၏ဖေါ်ညွန်းချက်များ စသည်အားဖြင့် ယူချင်သလိုယူ ခေါ်ချင်သလိုခေါ် ကိစ္စရပ် တစ်ခုကို ဆွဲထုတ်ဟောပြောနိုင်ဘို့ သူ့ကိုလည်း သိအောင်မှတ်ထားရပါတယ် ။
    
    
    
    **လဂ်** အချိန် နာရီ အတိအကျနဲ့ တွက်ယူထာ တဲ့ ဇာတာတစ်ဆောင်မှာ မြန်မာ အသုံး (လ) အ က္ခ ရာ လေး ကို တွေ့ရပါမည် ။ အင်္ဂလိပ် လိုကတော့ Asc.လို့ပြပါတယ်
    
    ခေါ်ဆိုပုံတွေက.တနု. ....  လဂ်......၁.တန့် ဘာဝ ..မွေးဖွားရာ လူ့ဘဝ အစပြုရာ ဘာဝ။
    
    တနုခန္ဓာကိုယ် ဦးခေါင်း..လဂ္ဂနကပ်ညိခြင်း
    
    
    - ၁.တန့်ဘာဝ အစဦးဟော ရာ ..အကြောင်းအရာများ (သို့)သက်ဆိုင်မှုများ
    
    ခန္ဓာကိုယ် ဦးခေါင်း ကျမ္မာရေး အခြေ အနေ.. ဇာတာရှင်ရဲ့ တွေးခေါ် ကြံစည်မှု စိတ်ကူးစိတ်သန်း အသက်ရှည်ရေး
    
    တနည်းအားဖြင့်ဇာတာရှင်တဦး၏  ဉာဉ် စရိုက် လ က္ခဏာ သဲလွန်စကို ရှာဖွေရာ ။( ဆရာကြီး ဦးကြာမြင့်၏ အဖွားဉာဉ် မရဏ ဉာဉ် စရိုက် လေ့လာတတ်ထားပြီးသော ဆရာများ ယခု ရာသီ စရိုက် လ က္ခ ဏာ နှင့်ပေါင်းရိုက်ဟောကြည့်ပါ ထူးခြားတဲ့ ဟောကွက်တွေ ထွက်လာလိမ့်မယ်)
    
    
    - ၂.တန့် ...ကုဋု မ္ပ ....ဓန ငွေကြေး စုဆောင်းရာ  မိသားစု ဇာတာရှင်၏မှတ်ဉာဏ် ။
    
    လူလောကထဲဝင်ရောက်လာပြီးခန္ဓာကိုယ်အသက်ရှင်သန်နိုင်ရေးအတွက် မိခင်၏နို့ချိုကိုစတင်သုံးဆောင်ရကာ ငိုခြင်း အသံပြုခြင်း မိသားစုထဲတွင် လူဦးရေ တိုးပွားလာခြင်း စသည်တို့ကို အမှတ်သားပြုရသော ဒုတိယ မြောက် ဘာဝ ။
    
    
    
    - ၃.တန့်... သဟဇ...ညီအစ်ကို သားခြင်း ခရီးတိုထွက်ခြင်း လုံ့လ။အားထုတ်မှု ။ လက်ရုံး လက်မောင်း  အကွေးအဆန့်
    
    အပေး အယူ ပစ္စုပ္ပါန်၏ ကြမ္မာ ဘာဝ ။လူရယ်လို့ မွေးဖွားလာပြီး နောက် ပက်လက်မှ မှောက်လျှက် မှောက်လျှက်မှ ကွေးခြင်း ဆန့်ခြင်း လေးဘက်ထောက် လမ်းလျှောက်ခြင်း စသည်တို့ကို တာဝန်ယူထန်းဆောင်ရသောဘာဝ ဖြစ်၍ ။သတ္တိ စွန့်စား စွန့်ဝံ့ခြင်း အကြောင်းတရားတို့ကို တာဝန်ယူထမ်းဆောင်ရသော  တ တ္တိယ မြောက်ဘာဝ။ (စွန့်စား စွန့်လွှတ် ပေးကမ်း လှူဒါန်း ကူညီတတ်သော သူတို့၏ဇာတာ အရေးပါလေ့ရှိပါသည်)
    
    
    
    - ၄.တန့် ဗန္ဗု ဘာဝ  အိမ်ခြံ  မြေ ယဉ် ရထား ကား ..မိခင်.. မေတ္တာဓါတ် .အချစ်ဓါတ် ဇိမ်ခံမှု အမွေအနှစ် က မ္ဘာ မြေကြီး ပန်းမန် ဦးယဉ် ။.မိတ်ဆွေဖွဲ့ခြင်း..
    
    လူ ရယ်လို့ မွေးဖွားလာပြီးနောက် ကလေးတို့ဘာသာဘာဝအရ တစ်ယောက်တည်းမနေလိုအဖေါ်များမက်လာခြင်း ဆော့ဖေါ် ဆော့ဘက် မိတ်ဆွေများရှာခြင်း.. ရှိတဲ့မုန့်ကို သူငယ်ခြင်းများနဲ့ မျှဝေ စားသုံးတတ်ခြင်း အလုပ်တစ်ခုကို စိတ်တူကိုယ်တူ လုပ်ဆောင်တတ်ခြင်း စသည်တို့ကို တာဝန်ယူ ထမ်းဆောင်ရသောစတုတ္ထမြောက်
    

    - ၅.တန့် ပု တ္တ ရ ပညာရေး အချစ်ရေး ဘဝရှေ့ရေး တချီကောင်း တချက်ကောင်း အပွကြံမှု ဆင်ချင်တုံတရား အမျှော်အမြင် တပြည့် သားသမီး အောက်လက်ငယ်သား ။ချစ်သူ ရီးစားထားခြင်း သံယောဇဉ် ဖြစ်တည်မှု ။ 
    
    လူ ရယ်လို့ ဖြစ်လာပြီးနောက် ဘဝ ရှေ့ရေးမျှော်တွေးလျှက် ပညာတ်မှဖြစ်မည် ပညာမတတ်က လူ့အောက်ကျ နောက်ကျနဲ့ နေရမည် စသည်တို့ရှိလာမည်တို့ကြောင့် ။ ပညာသင်ရ တော့သည် ။ နောင်ရေးကို တွေးတောသောဘာဝ ဖြစ်၍လည်း ဘဝ တစ်ခု လောကဓံ တရားများကို လက်တွဲရင်ဆိုင်နိုင်ဘို့ ။ပျော်ရွှင်သော ဘဝ ကို ရရှိနိုင်ဖို့ ကြိုတင်အကွက်ချတဲ့ အနေနဲ့ ချစ်သူ ရီးစားများ ထားရှိခြင်း အိမ်ထောင်ပြုပြီးသော အခါများတွင်လည်း သားသမီး ပေါ်ပေါက် နိုင်ရေး စသည်တို့ကို တာဝန်ယူ ထမ်းဆောင်ရသော ပဉ္စမ မြောက် ပု တ္တရ ဘာဝ ။
    
    - ၆.တန့်... အာရီ ...ရန်သူ..ရောဂါ... ကြွေးမြီ... လက်နက်...ဘေးဥပါဒ် ထိခိုက်ရှနာမှု..မိမိ ရဲ့ ပါတနာ များရဲ့ ဆုံးရှုံးမှု ။ မခံချင်စိတ် ဒေါသ မာန ။ 
    
    လူရယ်လို့ ဖြစ်လာပြီးနောက် မိန်းက လေး တစ်ယောက်ရဲ့ ဘာသာဘာဝ နဲ့ ကြည့်ရင်ခန္ဓာကိုယ်မှ အဖု အထစ်များ ဖွင့်ထွားလာကာ အပျို ဖေါ်ဝင်လာချိန် ။ ကျား သ တ္တ ဝါ တို့ရဲ့ ရန်ကို ကာကွယ် စောင့်ရှောက် ရသော သဘောနဲ့ တူပါသည် ။ ရန်သူလည်း များပါသည် ။ ဆရာ့ ဆရာကြီးများသည် ဤ ဘာဝကို အာရက္ခ သမ္ပဒါ ။ မိမိကိုယ်ကို အထူးစောက်ရှောက်ရသော ဘာဝ ။ ဒုဌါန မကောင်းကျိုးကိုလည်းပေးစေဖြစ်စေတဲ့ဘာဝ ။ အပြိုင် အဆိုင် အတိုက်အခိုက် ကိုပေးပြီး အပြိုင်အဆိုင် အတိုက်အခိုက် အောင်နိုင်မှုကြောင့်လည်း တိုးတက်မှုကို ပေးစေပြန်၍ ဤ ဘာဝသည် ‌အကောင်းကော အဆိုးပါ ရောနှော နေတဲ့ ဘာဝ ဟု မှတ်သားရပါတယ် ။ ထို့ ကြောင့် ရန်သူ ရောဂါ အပြိုင်အဆိုင်များကိုလည်း နိုင်အောင်တိုက်ဖို့ ထမ်းဆောင်ရသော ဆဌမ မြောက် အာရီ ဘာဝ။
    
    အဓိက ဤဘာဝ နဲ့ လဂ်။ဘာဝ ယှဉ်ကြည့်တဲ့အခါ ။လဂ်.ဘာဝက အားသာရန် အထူးလိုအပ်ကြောင်းပါ မှာကြားလေ့ ရှိပါတယ် ။
    
    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 

    - **ဖလိတဝေဒ ၉**
        
        ![image.png](/Documents/SirLynn/images/image%203.png)
        
    - ၇.တန့် ..ပထနီ ဘာဝ....မယား (သို့) လင် ...လက်ထပ်ထိမ်းမြှားခြင်း။  ပါတနာ ရှယ်ယာ အစုစပ် လုပ်ကိုင်ခြင်း ...ပြည်သူ လူထု သဘင် ဗိုပုံအလယ် ကာမဂုဏ် အရေး ခရီးသွားလာရေး ။
    
    ဒီဘာဝဟာ ..န က္ခ တ် ဗေဒင် ဆရာများ အလွန်အရေးစိုက်ခံရသော ဘာဝဆိုလည်း မမှားပါ ..လူတိုင်း သည် အချစ်ခံလိုကြသည် ။ အများ၏ အထင်ကြီးလေးစားမှုကို ခံယူလိုကြသည် ။ အပေါင်း အသင်းကောင်း မိတ်ဆွေကောင်း စီးပွါး ဘက်ကောင်း ရလိုကြသည် ချစ်သောသူနဲ့ ဘဝကို ဖြတ်သန်းလိုကြသည် ..ဒီဘာဝက ဇာတာရှင်ကို စိတ်ကျေနပ်မှုရ မရ နဲ့ ကာမ ဆ န္ဒ ပြည့်ဝမှု ရှိမရှိကို ကြည့်ရတဲ့ ဘာဝပဲဖြစ်ပါည် ။ လူရယ်လို့ ဖြစ်လာပြီ ဆိုတဲ့နောက် ဘုန်းကြီး ရဟန်း မယ်သီလ စသည် မဝတ်နိုင်ရင် ။။ လူတစ်ရာလျှင် ၉၉.ယောက်သော သူတို့သည်လည်း အိမ်ထောင်ရေး တည်ဆောက်ကြလေ့ရှိပါသည် ။
    အိမ်ထောင်ရေး တရားဝင် တည်ဆောက်မှု မရှိကြသော်လည် ကာမ သံဝါသ အရသာများ ကိုတော့ ခံစားလေ့ ရှိတတ်ကြပြန်သည် ။
    ဒါကြောင့် ဒီဘာဝသည် ။ န က္ခတ် ဗေဒင်ဆရာ များ၏ အာရုံစိုက်မှုခံရတာလည်း ဖြစ်သင့်ပါသည် ။ထိုကြောင့် ဤ ဘာဝ ကို ကိလေသာ အစေးအညှော်များနဲ့ လွှမ်းခြုံနေသောကြောင့် ၇.တန့် ပထနီ .ဘာဝ ဟု ခေါ်ဆိုမှတ်အပ်ရပါသည် ။
    သရောဒယ ကျမ်းမှာတော့ နက္ခတ်(၆)ပါးတွင် သံဃာဋိက(အိမ်ထောင်ရေး) နက္ခတ်ကို ညှင်းပန်းနှိပ်စက်တတ်သောကြောင့်လို့ အဓိပ္ပါယ် ဖွင့်ထားတယ်
    
    - ၈ .တန့် ....မရဏ ဘာဝ ...အသက် ..အင်္ဂါဇာတ်။ လိင် သေခြင်းတရား ရင်းနှီးမြှုတ်နှံမှု မျိုသိပ် ကြိတ်မှိတ်ခံစားမှု ဒုတိယ လင် (သို့)မယား ကျင်ကြီး ကျင်ငယ်စွန့်မှု ။

    လျှို့ဝှက်နက်နဲသော ဂမ္ဘီရ ဝိဇ္ဇာ ပညာရပ်များ လျှို့ဝှက်တိုင်ပင် လုပ်ကိုင်သောအဖွဲ့အစည်းများ  ဘယ်ပုံ ဘယ်နည်းနဲ့ သေနိုင်ကြောင်း စသည်များ ။
    ဒီဘာဝ ဟာ အနိစ္စ လက္ခဏာ တရားကို အပိုင်ယူထားသလိုပါပဲ ဖြစ်လာသမျှဟာ ပျက်ဖို့သာလျှင်ရှိခြေ၏ ဆိုသလိုမျိုးပါပဲ ။ဘာဝ သင်္ချာအရ ၈.ခုမြောက် ကျသောဘာဝ ဖြစ်ပြီး  ၁.တန့် ..ဆိုသော ခန္ဓာ ကိုယ်ကြီးကို သေခြင်း တရား မရဏ ကအနိစ္စ သို့အ‌ရောက်ပို့ လေသည်
    ၇.တန့် ဆိုသော လပ်ထပ် ခြင်း အကြောင်းပြုပြီး အပျိုစင် ဘဝ ကို အနိစ္စ သို့ ပို့ပေးခြင်း ။
    အဆုံးသတ်ပေးခြင်း ၂.တန့်  ပါးစပ် မှ စားသမျှ ထမင်း ဟင်းလျာများ  မစင် အဖြစ်နဲ့  အနိစ္စ သို့အရောက်ပို့ပေး ခြင်း စသည်များ ကြောင့် ဒီဘာဝကို ။၈.ခု မြောက် မရဏ ဘာဝဟု သိအပ် မှတ်အပ်ပါသည် ။။
        
        
        
    - ၉.တန့် ...သုဘ .ဘာဝ ....အဖ .ဆမား ..ဘုန်းကံ.
    
    ဘာသာ သာသနာ ရိုသေလေးစားမှု ..ရွတ်ဖတ် ပူဇော် ဆုတောင်းမှု ..ဘဂျ. ၅.တန့် ဘာဝကို ဘဂျ လေး ၉.တန့် ဘာဝကို ဘဂျ.ကြီး ဘာဝ လို့လည်း ခေါ်လေ့ရှိပါတယ် ။။အတိတ် ကံ၏ အကြောင်းတရား ကောင်း မကောင်း စသည်တို့ကိုဆုံးဖြတ်လေ့ပြုပါတယ် ။၈.တန့် ...မရဏ ဘာဝ ကိုလွန်မြောက်ကာ ..အသက်အရွယ်ရလာသည်နှင့် အမျှ ဘာသာရေးလိုက်စားခြင်း ဥပုဒ် သီလ ဆောက်တည်ခြင်း ..ကိုယ့်အသက် နဲ့ ကိုယ့်ဂုဏ် တင့်တယ်လျှောက်ပတ်အောင်နေထိုင်ခြင်း ။
    အကြွားအဝါ တင့်တယ်လိုခြင်း ဝင့်ကြွားလိုခြင်းသားသီး များအတွက် ပညာအမွေ လက်ဆင့်ကမ်းပေးခြင်း စသည်တို့ အခြေအနေများကြောင် ၉.ခုမြောက် သုဘ ဘာဝဟု သိအပ် မှတ်အပ်ပါသည် ။
        
        
        
    - ၁၀.တန့် ...က မ္မ ဘာဝ ....အလုပ်အကိုင် ..စားဝတ်နေရေး  မင်းရေး မင်းရာ ကျော်ဇော ကိ တ္တိ ရာထူး ဩဇာ ဂုဏ်ဒြပ် ။
        
    ၉.တန့်  ..သုဘ ဘာဝ ကိုကျော်လွန်ကာ ဖခင် တစ်ယောက် အနေနဲ့  ။ ဖခင်မှ ၂.တန် ဖြစ်သော မိမိပိုင်ဆိုင်မှု အလုပ်ကိုင်တို့ကို သား သ မီးများ မှ မိသားစု စားဝတ်နေရေး များကို တာဝန်ယူရန် လွှဲပြောင်း ပေးအပ်သော အကြောင်းများရှိကာ ။ ၁၀.တန့်  ကမ္မ ဘာဝ သည်
    လူတစ်ဦး မွေးဖွားစဉ်တွင် ။ ကောင်းကင် ခေါင်းပေါ် တည့်တည့်တွင် ရှိသော ဘာဝဖြစ်ပါသည် ။
    လဂ်.ရိုးအခေါ်( မဓျ ) ဇာတာရှင်အတွက် မဓျ.လဂ် ဟုလည်း သုံးသည် ။
        
        
    နက္ခတ် ဆရာကြီး များသည် ဤဘာဝကို အလွန် အာရုံစိုက် ကြည့်လေ့ရှိပါသည် ။လူ့ ဘဝ၏ တိုးတက်မှု ဆုတ်ယုတ်မှု စားဝတ်နေရေး စသည်တို့တွင်လည်း အလုပ် ဆိုတဲ့ ရှိရေး အလုပ်ကောင်းရေး ဆိုတာဟာ အဓိက ပဓါန ကျသလို ။ဤဘာဝ သည်လည်း ထိုအကြောင်းတရားတို့ ပြည့်စုံမှု ချို့ယွင်းချက် ရှိ မရှိစသည်တို့ကို့ ကြည်ရပါသည် ထိုကဲ့သို့အခြေအနေများကြောင့် ၁၀.ခု မြောက် က မ္မ ဘာဝ ဟု သိအပ် မှတ်အပ်ရပြန်ပါသည် ။။
        
        
    - ၁၁.တန့် ...လာဘ ဘာဝ ....ဝင်ငွေ အမြတ် အစွန်း စည်းကမ်း ကိုယ်ကျင့်သိက္ခာ လောကဓာတ်ပညာသင်ပေးသော ဆရာသမားများ
        
    (ဈေးဆိုင် ပွဲရုံ စသည်များလည်းယူတာရှိ) ဤ ဘာဝ သည် ၁၀.တန့်  က မ္မ ဘာဝ ကို ကျော်လွန်ကာ အလုပ် လုပ်ရာမှ အမြတ် အစွန်း ရှိ မရှိ ..ဝင်ငွေ ကောင်း မကောင်း လူ တစ်ယောက်၏ စည်းကမ်း စနစ် ကောင်း မကောင်း အလို ဆန္ဒ များပြည့် မပြည့် ..
        
    (ဂြိုဟ် တို့၏ အောင်မြေဟုလည်း ယူတာရှိပါသည်)ဓန ငွေကြေး နဲ့ ပတ်သက်ပြီး ၁၁.တန့် ကို ဝင်ငွေ ...၂.တန့်ကို စုငွေ လို့ ဆုံး ဖြတ် သတ်မှတ် အသုံးပြုရပါသည် ။။ ထိုကြောင့် ဤ ဘာဝကို ၁၁. ခုမြောက် လာဘ ဘာဝ ဟု ခေါ်ဆို မှတ်အပ်ပါသည် ။
          
    - ၁၂.တန့်  ဗျာယ ဘာဝ ‌သောက ဗျာပါဒ စိတ်ဆင်းရဲ စိတ်ဒုက္ခ ။ ထောင်တန်းကျခြင်း ...နိုင်ငံခြားခရီး စွန့်လွတ် ဆုံးရှုံးရမှု  နိ က္ခ မ .ပါရမီ ဖြည့်ကျင့်မှု မောက္ခ လွတ်မြောက်မှု ။ဤ ဘာဝ သည် ဘာဝ အစဉ်တွင် နောက်ဆုံး ဘာဝ ဖြစ်သလို လူ ဘဝ ရဲ့ နောက်ဆုံး အချိန်လို့လည်း ဆိုနိုင်ပါသည် ။။ အသက်ကြီးပြီး ..သူအို သူနာ များ ဖြစ်လာတဲ့အခါ ဘယ်သူများမှ လူရာသိပ်မသွင်းချင်ကြသောအခါ ။ အထီးကျန် သူစိမ်းဆန် ဆက်ဆံခံရသောအခါ ။ အနေလှခဲ့ပေမယ့်  အသေလှအောင် စီမံနိုင်မှု မရှိသော အခါ မလိ မ္မာသော သားသမီး များကို ရရှိပြီး လူအိုရုံသို့ တိရိစ္ဆာန် တစ်ကောင်လောက်တောင် တန်ဘိုးမထား
    စွန့်ပစ် ခံရသောအခါ ။။ အမှား လုပ်မိ၍ ဥပဒေ အရ ပြစ်ဒဏ် ချမှတ်ခံရသောအခါ ။
        
        
    တကိုယ်တည်း ငိုညီးလို့ နောင်တ တွေ အလွမ်းတွေ သံဝေဂ တွေ ပူဆွေးမှုတွေ ပေးစေ ဖြစ်စေ တတ်ပါ၍ ဗျာယ ဘာဝ ဟုဆိုအပ်သလို ။။
    လော ကု တ္တ ရာ အရာတွင် နိ က္ခ မ ပါရမီ စွန်းခြင်းကြီး အကြောင်းတရားတို့တွင် ဤဘာဝ ကို မေ့ထားလို့မရ ။
    (မောက္ခ ဟု ဆိုအပ်သော သံသရာ မှ လွတ်မြောက် ရာ အကြောင်းတရား တို့တွင်လည်း ပစ်ပယ်ထား၍မရ ။ ယခု ကိုယ့်နိုင်ငံ ကို ကျော်ပြီး အခြားနိုင်ငံ များတွင်ထွက်၍ စီးပွား ဥစ္စာ ရှာကြံရာ အလုပ် လုပ်ကိုင်ရာတို့တွင်လည်း ဤ ဘာဝ ကို ပစ်ပယ်၍ မရ ။
        
    ရှေးတုန်းကတော့ ရှင်ဘုရင် အာဏာရှင် စနစ် မှာတော့ ။ အပြစ်သားများကို ။။  နယ်နှင်ဒဏ်ပေးတာတို့ တောင်စွယ် သတ်စေ တို့ ဆိုတာမျိုး တွေအတွက် ကြည့်ရတာပေါ့ ) ထိုအခြင်းအရာများကြောင့်လည် နောက်ဆုံးသော ၁၂.ခုမြောက် ဘာဝ ကို .. ဇရာ ဗျာတိ သောက ပရိဒေဝ ။ ဘာဝ ဘာဂဏ တစ်ပတ်ပြည့် ။ ဗျာယ ဘာဝ ဟု ခေါ် ဆိုမှတ်သား သိအပ်ပါသည် ။ဘေးကင်းလို့ရန်ကွာ ချမ်းသာမြဲကြပါစေ
        

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 

- **ဖလိတဝေဒ ၁၀**
    
    ![image.png](/Documents/SirLynn/images/image%204.png)
    
    
    
    ရာသီအကြောင်း ဂြိုဟ်အကြောင်း ဘာ၀ကြောင်း ဆိုပြီး ယခုပြော သွားတာဟာ အကြမ်းပဲ ရှိပါသေးတယ် သို့ပေမယ့် မူလဖွားဇာတာတစ်ဆောင်ကိုတော့ ဟောပြောဖို့ကောင်းစွာလုံလောက်ပါတယ် ဆက်လက်ပြီးသိထားရမှာတွေက ဂြိုဟ်တွေနဲ့ပတ်သက်ရင် ။
    
    **ဥစ် ..ကသစ် ..နိစ်..ပြ ..မိတ်..ရန်.. ဥဒါသိန်...**  စသည်အားဖြင့်လည်ကောင်း
    
    **ဂြိုဟ် ပူး ..ဂြိုဟ်ရပ် ..ဂြိုဟ် မြင်... ဂြိုဟ်ယှဉ်  .. သမ္ဗန္ဓ..** စသည်လည်းကောင်း။
    
    သမ္ဗန္ဓ ဟူသည်လည်း ....ရာသီ သမ္မန္ဓ ဂြိုဟ်သမ္ဗန္ဓ ...ဘာဝသမ္ဗန္ဓ... နက္ခတ်သမ္မန္ဓ... ဟူ၍လည်းကောင်း၊ သိထားရပါသည်။
    
    ဂြိုဟ်တို့၏ ကသစ်ရာသီများ မိဿ ရာသီမှ အစပြုကာ **စ သာ ရွှေ ကူ အင်း သူ ဆံ. ဖြူ..တ. တင်း.. ပေး** ..ဟုဆိုကာ လင်္ကာ အတိုင်း အစဉ် အတိုင်း ဂဏန်းကိုရေးသွင်းပါ တူရာသီမှစချလျှင် ပြဟူ၍ ဆိုပါသည် ..
    
    **ဥစ်ဂြိုဟ် ........ ကောင်း အောင် သာ ဘယ် ညာ လက် နှင့် (ရွေး)**
    
    ထိုလင်္ကာ ကို ဗြိဿ မိဿ မိန် ကရကဋ် မကာရ ကန် တူ ဗြိစ္ဆာ ဟူ၍ လည်းကောင်း
    
    နိစ်ဂြိုဟ်...... အပြန်အားဖြင့် ထိုလင်္ကာကို ဗြိစ္ဆာရာသီမှ ချယူရပါတယ် မှတ်ရလွယ်အောင်အောက်မှာဇယားနဲ့ပြပေးပါမယ် အသေအချာလိုက်မှတ်ပါ
    
    နက္ခတ်ဗေဒင်အခြေခံဟောပြောချက်တွေမှာ ဥစ် ဘယ်နှစ်လုံးရတယ် နိစ်ဘယ်နှစ်လုံးခံတယ်စသည်ဖြင့် အကြမ်းစားအားဖြင့် ဟောပြောတတ်ကြပါတယ် ယေဘူယျ ဟောပြောချက်လို့ဆိုရမှာပါ အဆင့်မြင့် တြိစက္က ဇာတာအဟောတွေမှာ ရာသီ သမ္ဗန္ဓဂြိုဟ် ဂြိုဟ်သမ္ဗန္ဓ ဘာဝသမ္ဗန္ဓ နက္ခတ်သမ္မန္ဓတွေနဲ့သွားရပါတယ် သို့ပေမယ့်အင်အားဆိုတဲ့အသုံးအနှုန်းကိုလည်းယူရပါသေးတယ်
    ဥစ်ဂြိုဟ်ဆိုတာကို အသုံးချတဲ့အခါ ဂြိုဟ်တလုံး ဥစ်ရတဲ့အခါ ထိုဂြိုဟ်၏ကရကသဘောသဘောတရားများ ပြောင်မြောက်စွာလုပ်ဆောင်နိုင်ခြင်း နိစ်အဖြစ်ရပ်တည်တဲ့အခါ ထိုဂြိုဟ်၏ ကာရက သဘောတရားတရားများ မှေးမှိန်စွာအကျိုးပေးတတ်ခြင်းစသည်များဖြင့် ယူဆရပါတယ် တကယ်လက်တွေ့ဟောပြောသောအခါတွေမှာ တွေ့ရမှာပါ
    ထိုအချက်ကိုလည်း ရာသီ ဘာ၀နဝင်းဆိုပြီး တြိစက္ကဇာတာဖွဲ့ ကာ ရာသီမှာ ဥစ်  နဝင်း မှာ နိစ်
    ရာသီမှာနိစ် န၀င်းမှာ ဥစ် ရပ်တည်ပုံအလှည့်အပြောင်းတွေကိုလည်း ထည့်စဉ်းစားရပါသေးတယ် ..ရာသီမှာလည်းဥစ် န၀င်းမှာလည်း ဥစ် အဖြစ်ရပ်တည်ခဲ့ရင် ဥစ် ၀ဂ္ဂုတ္တမ ရာသီမှာနိစ် န၀င်းမှာလည့်နိစ်အဖြစ်တွေရလျှင် နိစ်ဝဂ္ဂုတ္တမ ခေါ်ပါတယ် ။
    
    ကျန်သော ကသစ် မိတ်ရန် တို့မှာလည့်ထိုနည်းအတူပါပဲ ဒါကအခြေခံသဘောတရားတီးမိခေါက်မိအောင်ကြိုပြောပြတာပါ
    
    
    
    လူရယ်လို့ဖြစ်လာရင်မိတ်ဆွေအပေါင်းအသင်း ဆိုတာရှိသလို ရန်သူဆိုတာလည်းရှိတယ် မိတ်ဆွေလည်းမဟုတ်ရန်သူလည်းမဟုတ် ဆိုတဲ့သူတွေလည်းရှိတယ် အဲသလိုပဲ ဂြိုဟ်တွေမှာလည်း မိတ်ဆွေတွေ ရန်သူတွေရှိတယ် မိတ်လည်း မဟုတ် ရန်လည်းမဟုတ်တဲ့ ဥဒါသိန်ဆိုတာတွေရှိတယ် ဆက်မှတ်လိုက်ရအောင် 
    
    - မိတ်ဂြိုဟ်လင်္ကာ...
    
    အောင်........... ကျော် ... စံ .....မွှေး။      (၁) .......၂၃၅
    
    ငါ................. အိမ် .... ဝေး .................(၂)........ ၁၄
    
    ညိမ်း ............. အေး ..... ခါ ..... ပင် .....(၃).........၁၂၅
    
    လ ................ အ...... သွင် ................(၄)...........၁၆
    
    ဘုန်း ............. အင် ... ကြီး ...စွ ..........(၅)...........၁၂၃
    
    သီ .................လ..... နှင့် ...................(၆)...........၄၀
    
    နတ် .............. ဝင် ...သား .................(၀)............၄၆ .......မမှား မိတ်ဟုမှတ်
    
    ရာဟု ...သား..နု    ... ကိတ် .....အ.ခု.စံ
    
    
    - ရန်ဂြိုဟ် လင်္ကာ
    
    အ ................... သေ ...န.....................(၁)............၆၀
    
    စံ......................လှ ............................(၃).............၄
    
    ဝက် ................ ကို ............................(၄)............၂
    
    မ.....................သတ် ...လို ...............(၅)............၆၄
    
    သူ................... အို...ကောင်...............(၆)............၁၂
    
    ထိမ်း ............... ကျောင်း .. အုပ် ... စု ..(၀).........၂၁၃.....ရန်လျှင်ရှု
    
    ရာဟု ....ဥ ကျော် စား .....ကိတ် .....သူ  နား
    
    မိတ် .. ရန် .. လွတ်ကြိမ် ဥဒါသိန် တဲ့ ..အလွယ်ပဲမှတ်စေရော ။ မိတ် မှာလည်း တစ်ဘက်သတ် မိတ်  ရန်မှာလည်း တစ်ဘက်သတ်ရန် ဆိုတာ ရှိပါတယ် မိတ်ရန် လ င်္ကာ သိတာနဲ့ အလွယ်နိုင်ပါတယ် ။
    
    ၂. င်္လာ က မည်သူ့ကိုမှ ရန်မပြုပါ ။
    
    မိတ်ပြုရာတွင်၎င်း    ရန်ပြုရာတွင်၎င်း .. ပြုသူနှင့် အပြုခံသူ ကွဲပြားအောင် သိထားရပါတယ် ...
    
    အောင်။        ကျော်။ စံ။ မွှေး  တွင်
    
    အောင် .... ၁.နွေ က မိတ် ပြုသူ (က တ္တား ) ဖြစ်ပြီး
    
    ကျော်။ စံ။ မွှေး။ ၂.င်္လာ။ ၃.င်္ဂါ။ ၅.တေး တို့က  အပြုခံရသူ( ကံ) ဂြိုဟ်များ ဖြစ်တယ်ဆိုတာသိထားရပါမယ် ။။
    
    ရန် ဂြိုဟ်တွင်လည်း ထိုနည်းအတူ။
    
    အ ....သေ န။  တွင်
    
    အ..၁.နွေ က ရန်ပြုသူ (ကတ္တား) ဖြစ်ပြီး
    
    သေ။ န ..၆.ကြာ နှင့် စနေ .. က  အပြုခံရသူ (ကံ)ဂြိုဟ်များဖြစ်တယ်ဆိုတာကို သိထားရပါတယ်။
    
    အခု အထိ တောက်လျှောက် ရေးပေးလာခဲ့သမျှတွေဟာ ခေါင်ထဲမှာ စွဲနေအောင် ကျက်မှတ် ထားရမည့် အပိုင်းတွေပါ ရှေ့ဆက် ဟောကွက်ထုတ် နိုင်တဲ့ အခြေအနေအထိ တတ်လိုသူတွေ မှတ်ကိုမှတ်ထား ကျက်ထားကြပါ ။
    
    ဒီနေရာမှာ တစ်ခုပြောလိုတာက ပြဂြိုဟ် နဲ့ ပတ်သက်ပြီးအချို့သော ဆရာကြီး(ဂိုက်ဖမ်း)များသည် မရှိဟူ၍ ဆိုကာ ရှေးက ပညာရှင်ကြီးများကိုပင် ပုတ်ခတ် စော်ကား ရေးသားပြောဆိုခြင်းများကို တွေ့ရပါသည် ။ပညာဆိုတာ ဉာဏ်အရာပါ ဘယ်ကျမ်းက ရှိပြီး ဘယ်ကျမ်းကရှိတယ် ဆိုတာထက် အရေးကြီးက မိမိသုတေသန ပြုရမှာက ဥပမာ။ လဂ် အိမ်ရှင်နဲ့ လဂ်နဲ့ အတူ ရပ်တည်တဲ့ဇာတာ ရယ် လဂ် အိမ်ရှင် လဂ်နဲ့ အတူ မရပ်တည်ပဲ လဂ် ရဲ့ ၇.တန့် ရပ်တဲ့
    ဇာတာရယ် နှဆောင်ကို ဘယ်သူက သာပြီး ဘယ်သူက ညံ့မလဲ
    လဂ် အိမ်ရှင် အရပ်အတည် မတူသော်လည်း အကျိုးပေးခြင်းက အတူတူပဲလား မတူဘူးလား ဒါရိုးရှင်းတဲ့ သုတေသနပြု
    လေ့လာမှုတစ်ခုပါပဲ ဘယ်ပညာရှင်က ကိုယ့်ထမင်းကိုစားပြီးအားယားနေလို့ မပြောပါဘူး ကျေးဇူးတရားဆိုတာ ကျန်ဖန်တတ်သူတွေအတွက် ကျေးဇူးတင်စရာတွေကြီးပါ ။
    
    (ဒီလိုပြောလို့ပြဆိုတာ ရှိကိုရှိတယ်လို ဇွတ်လက္ခံခိုင်းနေတာတော့မဟုတ်ဘူး မစော်ကားမိအောင်သတိပေးခြင်းမျှသာ)ကျွန်တော်တို့ရဲ့ ဩဝါဒ ဆရာကြီးကတော့
    
    ကျမ်းမစုံသေးရင် ကမ်းကုန်အောင်မပြောနဲ့ကွ တဲ့နောက်တစ်ခုက ကျမ်းဆိုတာ မချောဘူးကွ ကြမ်း  နေသေးတဲ့ ကျမ်းကို ကိုယ်က ချောအောင်
    
    လေ့လာရမယ်ကွတဲ့ ။ဗေဒင် ပညာ ဝမ်းစာ ပြည့်လိုသူတွေဟာ အခြေခံ ဥပဒေသ တွေကို စုဆောင်းရပါတယ် ..ပြင်းလို့မရပါဘူး .. ဝတ္ထု စာအုပ် ဖတ်သလိုလည်း အပြင်းပြေ ဖတ်လို့မရပါဘူး  အမြဲ တော် နေချင်သူတွေဟာ ။
    
    **သု စိ ပု ဘာ ဝိ လိ သိ ဒါ**အ က္ခ ရာ ရှစ်လုံး  သီကုန်းပန်းသွင် နေ့တိုင်း
    
    ဆင်လော့ တဲ့ ။ ဆိုတဲ့အတိုင်း ကျင့်ကြံ နေထိုင်ရပါတယ်

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ 