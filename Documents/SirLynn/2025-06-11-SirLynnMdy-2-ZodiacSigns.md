---
title: "Astrology-Phalita_Veda ရာသီခွင်များ"
date: 2025-06-11 00:00:00 +08:00
categories: [Astrology]
tags: [Astrology]
---

- **ဖလိတဝေဒ ၂** (ရာသီခွင်များ ၁)
        
    ![image.png](/Documents/SirLynn/images/image.png)
        
        
    ၁၂.ရာသီခွင်ဆိုတာ ဘယ်လိုမျိုးလည်း
    ၁၂. ရာသီ ခွင်ဆိုတာ န က္ခ တ် ဗေဒင်မှာ အရင်ဆုံး အခြေခံ အကြဆုံး သိထားရမည့် အချက်တခုပါပဲ တနည်း အားဖြင့် လူတွေရဲ့ သဘော သဘာဝနဲ့ အစားထိုးပြောရမည်ဆိုလျှင်
    လူတွေ နေထိုင်ဖို့ အတွက် အိမ် အဆောက်အဦး လိုအပ်သလိုပါပဲ ။ ဂြိုဟ်တွေကတော့ လူတွေ နဲ့ တူပါတယ် ဂြိုဟ် တွေ နေထိုင်ဖို့ အရင်ဆုံး အိမ်နဲ့တူတဲ့ ရာသီ ၁၂.ပါးကို တည်ဆောက် ရပါမယ် ။
        
    ဒီနေရာမှာ ရာသီ ၁၂.ပါး ဖြစ်ပေါ်လာပုံကို ရှေးဆရာမြတ်တို့ရဲ့ကျမ်းအဆိုအမိန့်တွေနဲ့ သွားမယ်ဆိုရင် မြန်မြန်တတ်ချင်တဲ့ သူတွေအတွက် စိတ်မရှည်စရာဖြစ်သွာနိုင်ပါတယ် ဒါကြောင့်မို့ ဖြတ်လမ်းနည်းနဲ့ပဲ မြန်မြန် သိနိုင်တဲ့ ပုံစံနဲ့ပြောပါမယ်
    စက်ဝိုင်း တစ်ခုမှာ ကြီးသည်ဖြစ်စေ ငယ်သည်ဖြစ်စေ ဒီဂရီ ၃၆ဝံ သို့မဟုတ် အံသာအားဖြင့် ၃၆ဝံ ရှိပါတယ် ၁၂.စိတ် ၁၂.ပိုင်း  စိတ်ပိုင်းလိုက်တဲ့အခါ တစ်စိတ်လျှင် ဒီဂရီ ၃ဝံ သို့မဟုတ် အံသာအားဖြင့် ၃ဝံ ရှိပါတယ် ဒါဟာ ရာသီ ၁၂.ပါး ‌အပေါင်းရဲ့ တန်ဘိုး ၃၆ဝံ ရှိပြီး အစိတ်အပိုင်းတစ်ခုရဲ့ တန်ဘိုးဟာ ၃ဝံ  ရှိတယ်ဆိုတာပဲ အဲတာကိုမှ ရာသီတစ်ခု အစိတ်အပိုင်းတစ်ခုရဲ့ ၃ဝံ ရှိ တန်ဘိုးကို ၉.ပိုင်း ၉.စိတ် ထပ်စိတ်ပိုင်းလိုက်တဲ့အခါမှာ ။
        
    တစ်စိတ်ရဲ့ တန်ဘိုးဟာ ၃ံ-၂၀'  ၃.ဒီဂရီ ၂၀.မိနစ် သို့မဟုတ် ၃.အံအာ ၂၀.လိ တ္တာ ဟူ၍ ရရှိလာပါတယ် ဒါကို နဝင်း လို့ခေါ်ပါတယ် နဝင်းတစ်လုံးရဲ့ တန်ဘိုး ဧရိယာဟာ ဘယ်လောက်လဲဆိုရင် ၃ံ-၂၀' ဖြစ်တယ်လို့ သိရပါတယ် အဲဒီတော့ ရာသီ တစ်ခုမှာ အံသာ ဒီဂရီ ၃၀.ရှိရာ ၉.စိတ် ၉.ပိုင်း စိတ်ထားတော့ နဝင်းအားဖြင့် ၉,.လုံးရှိကြောင်းကိုသိထားရပါတယ် ၁၂.ရာသီ အတွက်ဆိုရင် ၉ အမြောက် ၁၂= ၁၀၈.နဝင်း ဖြစ်လာပါတယ် ။
    တဖန် နဝင်း ၄.လုံးမှာ န က္ခ တ် ၁.လုံး လို့ သတ်မှတ်ထားပါတယ် ဘာကြောင့်လည်းဆိုတော့ န က္ခ တ် ၂၇.လုံးရှိရာ ၁၀၈.နဝင်းကို ၂၇. စားပါက အပိုင်းအစိတ် ၁.ခုရဲ့ တန်ဘိုးဟာ ၄.နဝင်း ရရှိတယ်လို့သိထားရပါတယ် ဒါကြောင့် ရာသီတစ်ခု တစ်ရာသီမှာ နဝင်းအားဖြင့် ၉.လုံး ပါဒ် အားဖြင့် ၉.ပါဒ် ရှိပြီး န က္ခ တ်အားဖြင့် ၂.လုံး ၁.ပါဒ် ရှိတယ်လို့ သိထားရပါတယ် ရာသီ ၁၂.ပါး အတွက် နဝင်း သို့မဟုတ် ပါဒ်အားဖြင့် ၁၀၈.ပါဒ်ရှိပြီး န က္ခ တ်အားဖြင့် ၂၇.လုံး ရှိလုံး ရှိကြောင်းကို သိထားရပါတယ်
        
    ဒါတွေဟာ နက္ခတ် ဗေဒင်မှာ အခြေခံအကျဆုံးနဲ့ အလွယ်ကူဆုံး နားလည်နိုင်မယ့် ရေးသားဖေါ်ပြချက်တွေပဲဖြစ်ပါတယ် ။ နက္ခတ် ဗေဒင် အစိမ်းသက် သက်ဖြစ်နေသေးသူ‌တွေအတွက် သိထားရမည့် အချက် တစ်ခု ကျန်ပါသေးတယ် အဲတာက ဘာလည်းဆိုတော့ န က္ခ တ် ဗေဒင်မှာ အခေါ် အဝေါ် အသုံးအစွဲ ပြုတဲ့ ဝေါဟာရ တွေပါပဲ ။ အဲတာတွေကတော့
        
    ရာသီ အံသာ လိ တ္တာ ဝိ လိ တ္တာ အနုလိတ္တာ

    နက္ခတ် ပါဒ် ဃဋီ ဝိဃဋီ အနုဃဋီ
    
    တိထီ ဃဋီ ဝိဃဋီ   အနုဃဋီ
    
    နာရီ ပါဒ် ဗီဇနာ ခရာ ဝိခရာ အနုခရာ (မြန်မာနာရီ) ဖြစ်ပါတယ် တကယ်တော့  လိတ္တာ ဝိလိတ္တာ အနုလိတ္တာ ဆိုတာ( နာရီ မိနစ် စ က္ကန့်) သဘောအတူပါပဲ
    
    ဃဋီ ဝိဃဋီ အနုဃဋီဟာလည် (နာရီ မိနစ် စ က္ကန့် ) သဘောအတူပါပဲ ။
        
    စက္ကန့် ၆၀. ၁.မိနစ်

    မိနစ် ၆၀.၁.နာရီ
    
    ၂၄.နာရီ ၁.ရက်
    
    ၆၀.နာရီ ၁.ရက် (မြန်မာ,)
    
    ထိုကဲ့သို့ အနုလိ တ္တာ ၆၀. မှာ ၁.ဝိလိ တ္တာ  ။
        
    ၁.ဝိလိ တ္တာ ၆၀.မှာ ၁.လိ တ္တာ
    
    ၁.လိ တ္တာ ၆၀.မှာ ၁.အံသာ ။
    
    အံသာ ၃၀.မှာ ၁.ရာသီ
    
    ၁.အနု ဃဋီ ၆၀.မှာ ၁.ဝိဃဋီ ။
    
    ၁.ဝိဃဋီ ၆၀.မှာ ၁.ဃဋီ
    
    ၁.ဃဋီ ၆၀.မှာ  နက္ခတ် ၁.လုံး ။
    
    ၁၅.ဃဋီ မှာ ၁.ပါဒ်
    
    ၄.ပါဒ်မှာ ၁.နက္ခတ် ။ ဒါတွေကတော့ အလွတ်ရနေမှာပါ အတိုးအဆုတ် အပေါင်း အနုတ်နှစ်မျိုးလုံး ကျေညက်နေရမှာပါ .
        
    ဘေးကင်းလို့ရန်ကွာ ချမ်းသာမြဲကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ 
- **ဖလိတဝေဒ ၃** (ရာသီခွင်များ ၂)
    
    
    ![](https://static.xx.fbcdn.net/images/emoji.php/v9/t6d/1/16/2600.png)
    
    နေမင်းခရီးနှင့် ရာသီ ၁၂.ရာသီအိမ် ။
    
    ![](https://static.xx.fbcdn.net/images/emoji.php/v9/t6d/1/16/2600.png)
    
    တနှစ်တွင် ၁၂.လရှိသည်ဟု လူတို့ဘာသာ ဘာဝ အရ မှတ်ယူထားကြပါသည် ။ ဗေဒင်အလိုအားဖြင့် တစ် ဘာဂဏကို ၁၂.ပိုင်းခွဲ သတ်မှတ်ကာ နေမင်း ခရီးသွားရောက်ရာအပိုင်း ဒေသတို့အရရာသီတို့တွင် နောက်ခံ ဘက်ကရောင်း ဟုဆိုအပ်သော နက္ခတ် ကြယ်စု ပုံသဏ္ဍန်တို့အရ ဒါဟာမိဿ ဒါကိုတော့ ဗြိဿ ဟူ၍ အမှတ်ပြုကာ ၁၂.ရာသီ
    
    တစ်ပါတ် နေမင်းရောက်ရာတိုင်းကို
    
    ![](https://static.xx.fbcdn.net/images/emoji.php/v9/tf1/1/16/2648.png)
    
    မိဿ  ဆိတ်ရုပ် (သို့) သိုးထီး ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t72/1/16/2649.png)
    
    ဗြိဿ  ဗြိဿ နွားလား ဥဿဖ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9a/1/16/264a.png)
    
    မေထုန်  မိန်းမ ယောင်္ကျား အမွှာရုပ်ပုံကြယ်စု
    
    ![](https://static.xx.fbcdn.net/images/emoji.php/v9/t1b/1/16/264b.png)
    
    ကရကဋ်  ဂဏန်း(သို့) လယ်ပုဇွန်လုံးရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9c/1/16/264c.png)
    
    သိဟ်  ခြင်္သေ့မင်း ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t1d/1/16/264d.png)
    
    ကန် ကညှာ မိန်းမပျို ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9e/1/16/264e.png)
    
    တူ  ချိန်ခွင် (သို့)ချိန်ခွင်ကိုင် ယောင်္ကျား ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t1f/1/16/264f.png)
    
    ဗြိ စ္ဆာ  ကင်းမြှီး ကောက် ကင်းမ လက်မဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t88/1/16/2650.png)
    
    ဓနု  လေးမျှား ကိုင်စွဲလျှက် မြင်းစီးယောင်္ကျား နှစ်ကိုတွဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t9/1/16/2651.png)
    
    မကာရ  ရှေ့ပိုင်း သမင်ဦးခေါင်း နောက်ပိုင်း ငါးအမြှီး နှစ်ကိုတွဲ ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/t8a/1/16/2652.png)
    
    ကုမ်  ရေထမ်းယောင်္ကျား ရုပ်ပုံ ကြယ်စု
    
    ![](https://static.xx.fbcdn.net/images/emoji.php/v9/tb/1/16/2653.png)
    
    မိန်  ငါးနှစ်ကောင် ခေါင်းချင်းဆိုင်လျှက် ရုပ်ပုံကြယ်စု ။
    
    စသည်အားဖြင့်ဟူ၍ .အမှတ် အသားပြု ‌ထားခဲ့ကြသည်ဟု သိရပါတယ်။
    
    ![](https://static.xx.fbcdn.net/images/emoji.php/v9/t2d/1/16/2666.png)
    
    ဗေဒင် အလိုအားဖြင့် ၁၂.ရာသီခွင်ကို မိဿ မှ အစပြုကာ လက်ဝဲရစ် ရေတွက်ရပါတယ် ။ ဘာဖြစ်လို့လည်းဆိုတော့ ကောင်းကင်ရဲ့ အချင်းအရာတွေကို ကိုယ့်ရဲ့ အောက်မှာချတွက်တဲ့ အနေအထားကြောင့်ပါ ။ ပုံမှန်အားဖြင့် ဘယ် ဂြိုဟ်
    
    နက္ခတ် မှ လက်ဝဲ ရစ်မသွားပါ လက်ယာ ရစ်သာ သွားကြပါသည် ။ အကယ်၍ ဆွဲသား ထားတဲ့ ၁၂.ရာသီ ခွင်ကို
    
    လူအနေ ပက်လက်လှန်ပြီး မျက်နှာရဲ့ အပေါ်မှာ ထားကြည့်ရင် သိသာပါတယ် ။ ဒါကြောင့်ပဲ ဗေဒင်ဆရာများ ကောင်းကင် ဇာတာခွင်ဟု ပြောစမှတ်ပြုကြရပါတယ် ။
    
    ![](https://static.xx.fbcdn.net/images/emoji.php/v9/t72/1/16/2649.png)
    
    ရာသီခွင် သဘောတရား တွေဟာ န က္ခ တ် ဗေဒင်မှာ အခြေခံအကျဆုံးနဲ့ အရေးပါပြီး လေးလေးနက်နက် လေ့လာ သိရှိထားမည့် အရာတွေပါ ။ဗေဒင်ဟောပြောတဲ့အခါ လိုအပ်သလိုဆွဲသုံးရပါတယ် လူတွေ အတွက် နေထိုင်စရာ အိုးအိမ် အဆောက်အဦး  ရှိဖို့ အရေးကြီးသလို လူတွေ နဲ့ တူတဲ့ ဂြိုဟ် တွေမှာလည်း နေထိုင်စရာ  အဆောက်အဦး နဲ့
    
    တူတဲ ရာသီခွင်တွေဟာ အရေးကြီးပါတယ်
    
    ![](https://static.xx.fbcdn.net/images/emoji.php/v9/tf1/1/16/2648.png)
    
    ရာသီ ဆိုတဲ့ ဝေါဟာရ ဟာလည်းအလွန်ကျယ်ပြန့်ပါတယ် အဓိက အကြောင်းရင်းကလည်း နေမင်း လှည့်လည် ခရီးသွားခြင်းမှ ဖြစ်ပေါ်လာခြင်းပါပဲ
    လ ရာသီ သတ်မှတ်ချက် ရေတွက်ပုံတို့မှာလည်း က မ္ဘာ ဦး အစရက်ကို မိန်ရာသီ တပေါင်း လပြည့်ကျော် ၁.ရက်နေ့ လို့ သတ်မှတ်တယ်လို့သိရပါတယ်  နေမင်း ၁.နွေ ကန် ရာသီ နဲ့လမင်း တနင်္လာ စန်းတို့ သမသတ် ရပ်တည်ပြီး တိထီလိုပြောတော့ ၁၅.လုံး တိထီပြည်ချိန် ဖြစ်ပါတယ် နောက် ၁၅.ရက်ခန့် ကြာသောအခါ တနင်္ဂနွေ နဲ့ တနင်္လာ ရာသီ တစ်ခုတည်းမှာ ထပ်ပြီး လရဲ့အလင်းရောင်ပြောက်ပြီး လကုန်တယ် လကွယ်တယ်ဟူ၍ သိရပါတယ် ။နောက် ၁၅.ရက်ခန့်ကြာသောအခါ မိဿ ရာသီ မှာ တနင်္လာ ရောက်ရှိပြီး တူရာသီမှာ တနင်္ဂနွေ ရပ်တည်ကာ လပြည့် တစ်ခုကို ရရှိပြီး ။ နောက်ထပ် လပြည့်ကျော် ၁.ရက်ဟူ၍
    စတင်ရေတွက်ရပြန်ပါတယ် ဒါက လက်ရိုး ပညာအရ လ. တစ်လ စတင်ရေတွက်ပုံ ဗဟုသုတ သဘောပါ ။မြန်မာတွေ အယူက လဆန်း ၁.ရက်မှ လ ကွယ် နေ့ကို ၁.လ ယူပြီး
    ဟိန္ဒူ လက်ရိုး သဘောက လပြည့်ကျော် ၁.ရက်မှ နောက် လပြည့်နေ့ ကို ၁.လ ဟု သတ်မှတ် တယ်လို့သိရပါတယ် ။
    
    ![](https://static.xx.fbcdn.net/images/emoji.php/v9/t9a/1/16/264a.png)
    
    မြန်မာတွေက လ.ရာသီ ဟူ၍ ခေါ်‌ဝေါ် သုံးနုန်းလေ့ပြုတတ်ကြပါတယ်လမင်း ကို အခြေပြုပြိး ခေါ်ဝေါ် ဖြစ်ပြီး
    
    နေမင်း အခြေပြုပြီး ခေါ်ဝေါ် သုံးနုန်းတဲ့အခါ မိဿ ရာသီ နေမင်း ဖြတ်သန်းချိန် တံကူးလဗြိဿ ရာသိ နေမင်းဖြတ်သန်းချိန် ကဆုံလ စသည်အားဖြင့် ခေါ်ဝေါ်သုံးနုန်းရပါတယ် ထို့ကြောင့် ရာသိ ၁၂.ပါး ဟူသော နေမင်းခရီးနှင်ရာ အရ ဖြစ်ပေါ်လာသော ဝေါဟာရ အဆိုအမိန့်များထဲတွင် အကျုံးဝင်လျှက်ရှိသော လ.ရာသီ
    
    ဝေါဟာရ မာသ ။အခေါ်အဝေါ် သမုတ်အပ်တဲ့ (လ)
    
    သူရိယ မာသ နေမင်း ရောက်ရာ ရာသီ အရ တံဆိပ်ခတ် သတ်မှတ်တဲ့(လ)
    
    စန္ဒြာ မာသ လမင်း တိထီ (ရက်) ပြည့်ရာ ရေတွက် သတ်မှတ် (လ) အားဖြင့် နောင်တွင် န က္ခ တ် ဗေဒင် စာများတွင် လေ့လာသောအခါ တီးမိ ခေါက်မိ
    
    အောင် ဗဟုတ ဖြစ်စေရန် အကျဉ်းမျ ရေးသားလိုက်ရပါသည် ။
    
    ဘေးကင်းလို့ရန်ကွာ ချမ်းသာမြဲကြပါစေ
    
             
★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ 

- **ဖလိတဝေဒ ၄** (ရာသီခွင်များ ၃)
        
    ![image.png](/Documents/SirLynn/images/image%202.png)
        
    ရာသီသဘော ဆိုတာ  ဘယ်လိုလဲ ရာသီသဘော တနည်းအားဖြင့်  ရာသီ‌အကြောင်းကိုစဉ်းစားမယ် ပြောတော့မယ်ဆိုရင် ရာသီ ထဲတွင်
    ကိန်းအောင်းနေတဲ့ သဘော သဘာဝ တရားတွေ ချန်ထားလို့မရပါဘူး ။
    မိဿ ရာသီ လို့ သိလိုက်တာနဲ့ မိဿ ရာသီထဲ ကိန်းအောင်းနေတဲ့ သဘောတရားတွေကို ခြုံငုံပြီးရနိုင်သလောက် ဆွဲယူအသုံးချရပါတယ် ။
    နက္ခတ် ဗေဒင် မှာ အဓိက အကျဆုံးဖြစ်တဲ့  ရာသီ ဂြိုဟ် ဘာဝ ပါဒ် နဝင်း  အချက်တွေကို အဆီအငေါ် 
    တည့်အောင် ဆွဲယူ ပေါင်းစပ် အဖြေထုတ်နိုင်ခြင်းက အသက်ပါပဲ ။ အဲသလိုပေါင်းစပ် အဖြေထုတ်နိုင်ဖို့ကိုလည်း အရင်ဆုံး သိသင့် သိထိုက် သိထားသင့်တဲ့ အချက်တွေရှိပါတယ် ဒါကြောင့် အခုက စပြီး ပြောပြ ပေးသွားပါမယ် ။
        
    ရာသိ ၁၂.ပါး ရာသိအိမ် ၁၂.ခု ရှိပြီး ဒါက မိဿ ဒါကတော့ ဗြိဿ ရယ်လို့ လေ့လာနေတဲ့သူ အနေနဲ့
    သိပြီးဖြစ်တယ်ဟု ယူဆမိပါတယ် ။ ဒါကြောင့် စာလေးနေမည်စိုး၍ အကျယ်မချဲ့လိုတော့ပြီ ။
    
    **ရာသီခွင်နဲ့ (နှုန်းသဘော)**
        
    အဓိက မြန်မြန် သဘောပေါက်လွယ်တဲ့နည်းနဲ့ ပြောပါမယ် ။ ၁၂.ရာသီပုံ ဆွဲသားလိုက်ပါ ။
        
    မိဿ ရာသိမှ စပြီး ။စရ ထိရ ဒွေးဒဟ ။ စရ ထိရ ဒွေးဒဟ ။ ဆိုပြိး ဆက်ခါ ဆက်ခါ ၁၂.အိမ်ပြည့်အောင်ချရေးလိုက်ပါ ။
    
    ဒါကို (နှုန်း)သဘောလို့ အဆိုရှိပါတယ် ။ စရ လှုပ်ရှားခြင်း ထိရ တည်ငြိမ်ခြင်း ဒွေးဒဟ လှုပ်တခါ ငြိမ်တလှည့် ရှိခြင်း လို့အဓိပ္ပါယ် ဖွင့်ပါတယ် ။ ဗေဒင်ဟောပြောတဲ့အခါ အကြောင်းအရာပေါ်မှာ မူတည်ပြီး ဆုံးဖြတ်ရပါတယ် ။ ဥပမာ လူဆိုပါက လှုပ်လှုပ် ရှားရှား သွားသွား လာလာ လုပ်ကိုင်နေထိုင်ရတာကိုကြိုက်တယ်လို့ ဆိုပါက အဲတာ စရ .သဘောပါပဲ ။ တည်တည် ငြိမ်ငြိမ် အေးအေး လျူလျူ နေထိုင်ရတာကိုမှကြိုက်တယ် ဆိုတဲ့သူတွေက အဲတာ ထိရ .သဘောပါပဲ အမြဲတန်းလည်း မသွားလို အမြဲတန်းလည်း ငြိမ်မနေလိုဘူးဆိုတဲ့ သူတွေကြ အဲတာ ဒွေးဒဟ .သဘောပါပဲ ။ဒါကြောင့် ဒါကိုလည်း မှတ်ထားပါဦး ။
        

    **ရာသိခွင်နဲ့ (ဓါတ်သဘော)**
        
    အထက်ကပြောတဲ့အတိုင်း မိဿ ရာသိမှ စတင်ပြိး မိဿ ဗြိဿ လက်ဝဲ ရစ်လှည့်ကာ ။ ** တေ ပ ဝါ အာ**
        
    ဆိုပြိး ရာသီတပါတ် ပြည့်အောင်ထောက်ပါ သို့မဟုတ် စာနဲ့ ရေးပါ ။ မြန်မာလို မှတ်ချင်ရင်တော့ (မီး မြေ လေ ရေ )ဆိုပြီးမှတ်ပါ ။သူကလည်း ဗေဒင်ဟောတဲ့ အခါ အရေးပါ ပါတယ် ဥပမာ လူတစ်ယောက်ဟာ စိတ်ဓါတ် ပြင်းထန်တယ် တက်ကြွတယ် ဆိုတာ တေဇော ဓါတ်ရဲ့သဘောပါပဲ အမြဲ တန်းလား ခဏ လားလို့ ကြည့်တဲ့အခါမှာတော့ အပေါ်က ပြောခဲ့တဲ နှုန်းနဲ့ ပေါင်းစပ် အဖြေထုတ်ရပါတယ် အဲလို ပေါင်းစပ်လိုက်တဲ့အခါမှာ သုံးမျိုး သုံးစား ဓါတ်သဘောတွေ ရရှိလာပါတယ်
        
        
        
    အဲတာတွေက
        
    **တေဇာစရ** **တေဇောထိရ** **တေဇောဒွေဒဟ** 
        
    **ပထဝိစရ**  **ပထဝီထိရ** **ပထဝီဒွေးဒဟ**
        
    **ဝါယောစရ** **ဝါယောထိရ**  **ဝါယောဒွေဒဟ**
        
    **အာပေါစရ**  **အာပေါထိရ**  **အာပေါဒွေဒဟ**
        
    ဆိုပြိးရရှိလာပါတယ် ရာသီခွင်ထဲမှာ ထည့်ကြည့်ပါ ရှင်းရှင်းလင်းလင်းတွေ့ရပါလိမ့်မယ်
        
    ဒါကြောင့် ဝါယော လေ သဘောနဲ့  ကြည့်ရင် ဝါယောစရ လေတိုက်လှုပ်ရှားရှိတယ် ဝါယောထိရ လေငြိမ်နေတယ် လေမတိုက်ဘူး
    ဝါယောဒွေးဒဟ လေက လှုပ်လိုက် ငြိမ်လိုက်ဖြစ်တယ် ဒါဟာ နောင်ဗေဒင်နဲ့ အကြောင်းအရာတစ်ခုကို သုံးသပ်တဲ့အခါမှာ ဒီရဲ နှုန်းသဘော ဓါတ်သဘောတွေဟာ ဘယ်လောက် အရေးပါတယ်ဆိုတာ သိလာရပါလိမ့်မယ် (အခုကသဘောသိရုံလောက်ပြထားတာပါ )
        
    ရာသီခွင်နဲ့ (ဣ တ္ထိ လိင် / ပုန်းလိင် )
        
    ကျား/ မ ရာသီ သတ်မှတ်ခြင်း
        
    အထက်က ပြောသည့်အတိုင်း မိဿရာသိမှ လက်ဝဲရစ် ကျား / မ ( ကျား ။ မ )ဆိုပြီး  ထောက်ပါ သို့မဟုတ် မှတ်သားပါ ။  ဟောလိုတဲ့ ရာသီ ဘာဝ အရ ယောင်္ကျား ဖြစ်တယ် မိန်းမ
        
    ဖြစ်ရမယ် ယောင်္ကျားဖြစ်ပြီး မိန်းမ အမူအကျင့်ရှိနိုင်တယ် မိန်းဖြစ်ပြီး ယောင်္ကျားအမူအကျင့် ရှိနိုင်တယ် နောက်ဆုံးကလေးမွေး မှာ ယောင်္ကျားဖြစ်ရမယ်
        
    မိန်းကလေးဖြစ်ရမယ် ( ဣ တ္ထိ လိင် ပုန်းလိင် ) ခွဲပြီး ဟောရတဲ့ နေရာတွေမှာ အသုံးချရပါတယ် ။
        
    ဘေးကင်းလို့ရန်ကွာ ချမ်းသာမြဲကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ 

- **ဖလိတဝေဒ ၅** (ရာသီခွင်များ ၄)

    ရာသီ ၁၂.ပါး အထဲတွင် နောက်ကွယ်ကနေ မြှုတ်ကွက်တွေကို ဖေါ်‌ပေး နိုင်စွမ်း ရှိတဲ့ ဤသဘောတရားတွေကို ။ဗေဒင်အခေါ် ရာသီ အကြောင်း ရာသီ ပရိယာယ် များလို့လည်းလို့ ဆိုနိုင်ပါသည် ။
    
    အကြမ်းအားဖြင့် မှတ်သားထားနိုင်ရန်
    
    အောက်ပါတို့ကို့ ကြည့်ပါ ။
    
    ၁.စုံ /မ (သို့) ကျား/မ ရာသီများ 
    
    ၂.တောင်မြောက် အီကွေတာနှင့် ယဉ်စွန်းတန်း ရာသီများ ။
    
    ၃.မီး မြေ လေ ရေ ဓါတ်ရာသီများ 
    
    ၄.စရ ထိရ ဒွေးဒဟ ရာသီများ 
    
    ၅.ပဒေသာရာသီနှင့်ခြောက်ခန်းရာသီများ
    
    ၆.ဆိတ်ငြိမ်ရာသီ
    
    ၇.ကြမ်းတမ်းသောရာသီ 
    
    ၈.လူရာသီ
    
    ၉.အသံရာသီ
    
    ၁၀.အခြေလေးချောင်းရာသီ
    
    ၁၁.နှစ်ပါးစုံရာသီ 
    
    ၁၂.နှစ်ကိုယ်ပူးရာသီ
    
    ၁၃.ရာသီကျဉ်း ရာသိကျယ် များဟူ၍
    
    ချမှတ် သတ်မှတ်ထားချက်များ ရှိပါတယ် ။ ရာသီ သဘောတရား ဤပရိယာယ်တွေကို အလွတ်ကျက်မှတ်ထားရပါမယ် ။
    ကျွန်တော် အပိုင်း (၄) မှာ ရှင်းပြထားသလိုပဲ အကျယ်ကိုလည်း တွေးဆ နှိုင်းယှဉ် ယူငင်လျှက် အကြောင်းအရာ တစ်ခုအပေါ်မှာ အသုံးချနိုင်ရပါတယ် ။
    နံပါတ် ၁.၃.၄. တို့ရဲ့ သဘော တရားတွေကို ချဲ့ကား စဉ်းစား ပြထားပြီပါပြီ ယခု ကျန်နေသေးတဲ့ အကြောင်းတွေ ဆက်ပြောပြပါမယ်။
    
    
    နံပါတ် (၂) တောင်မြောက် အီကွေတာနှင့် ယဉ်စွန်းတန်း ရာသီများ။    
    
    မိဿမှ ကန်ရာသီ အထိ ‌၆.ခု သော ရာသီတို့ကို မြောက်ပိုင်း ဒေသ ရာသီဟု သတ်မှတ်ပါသည်။ အကြောင်းသော်ကား က မ္ဘာ အီကွေတာ၏ မြောက်ဘက်တွင် ရှိသောကြောင့် ဖြစ်ပါသည် ။
    
    တူရာသီမှ မိန်ရာသီအထိ ၆.ခု သောရာသီတို့ကို တောင်ပိုင်း ဒေသ ရာသီများဟု သတ်မှတ်ပါသည်။ အကြောင်းသော်ကား က မ္ဘာ အီကွေတာ၏ တောင်ဘက်တွင် ရှိသောကြောင့်ဖြစ်ပါသည် ။ အီကွေတာဆိုသည်မှာလည်း နေ့ နှင့် ည ညီမျှနေခြင်းကိုဆိုလိုပါသည် ။တနည်း အားဖြင့်နေမင်း ခရီးစဉ်အရ ထိုရာသီများပေါ်သို ဆိုက်ရောက်ဖြတ်သန်းစဉ် နေ့တာ ညတာ အချိနာရီ ညီမျှ တူမျှနေခြင်းကို ဆိုလိုခြင်းပါပဲ ။နေသွားလမ်းကြောင်း နှင့် အီကွေတာ မျဉ်းကြောင်း၏  + ဇုံအမှတ် နေရာတွင် မိဿ ရာသီစတင်ပြီး မိန်ရာသီ၏ အဆုံး နောက်ဆုံး ရာသီပြတ် နက္ခတ်ပြတ် နေမင်း ခရီးသွားရာ ၁.နှစ်တာ၏ ဘာဂဏ တပါတ်ပြည့်ပင်ဖြစ်ပါသည် ။
    
    ၎င်းမှ (၁၈ဝံ) ဒီဂရီ တည့်တည့် တွင်  ၎င်းနေမင်း ခရီးသွားရာဖြတ်သန်းသော နေရာ*ပွိုင့် တည့်တည့်သည် ကန်ရာသီအဆုံးနှင့် တူရာသီ၏ အစပင်ဖြစ်ပါသည်။ ဤသို့အားဖြင့် က မ္ဘာ ကြီးကို ၂.ခြမ်းခွဲ ပိုင်းခြား လိုက်လေပြီး ထိုနေရာမှ စတင်ကာ ထိုမျဉ်းကြောင်းမှ အမှတ်ပြု၍ က မ္ဘာ ကြီးအား ။ နေ့ နှင့် ည ခွဲခြား လိုက်ပေတော့၏ ။ ဤအခြင်းအရာကိုလည်း ။ မတ်လ (၂၃)ရက်နှင့် စက်တင်ဘာလ (၂၃)ရက်ပတ်ဝန်းကျင် တွင် တွေ့မြင်နိုင်ပါသည် ။
    ထို့ကြောင့် မိဿနှင့် တူရာသီတို့သည် နွေအီကွေတာနှင့် ဆောင်းအီကွေတာများဖြစ်လာကြတော့၏။
    
    ယဉ်စွန်းတန်း ရာသီ ဆိုသည်မှာ ကရကဋ် နှင့် မကာရ ရာသီတို့သည် မိုး အခါတွင် ကရကဋ်ရာသီ၌ နေမင်းသည် ဦးခေါင်းထက်သို့ တည့် မတ်စွာကျရောက်ပြီး။ နွေ အခါတွင် နေမင်းသည် မကာရ ရာသီ၌ ဦးခေါင်ထက်သို့ တည့်မတ်စွာကျရောက်ခြင်းဖြစ်ပါသည်။ ကရကဋ် ရာသီတွင် နေမင်း (သို့) ၁.နွေ ဝင်ရောက် ဖြတ်သန်းသော ကာလတွင် နေ့တာ ရှည်လေပြီး မကာရ ရာသီသို့ နေမင်း (သို့) ၁.နွေ ဝင်ရောက် ဖြတ်သန်းသော ကာလတွင် ညတာ ရှည်လေတော့၏ နေမင်း ၁.နွေသည် ကရကဋ် ရာသီသို့ ဇွန်လ ၂၁.ရက်  ဝန်းကျင်တွင် ဝင်ရောက်ပြီး မကာရ ရာသီသို့ ဒီဇင်ဘာ ၂၂.ရက် ဝန်းကျင်တွင် ဝင်ရောက်လေ၏။ သရောဒယ အသုံးမှာတော့ နေမင်း ၁.နွေ ဘယ်ရာသီ ကို ဘယ်နေ့ရောက်မလဲ ဆိုပြီး အလွယ်သိ‌နိုင်အောင် လင်္ကာလေးစပ်ထားပါတယ် မိဿ ရာသီကို ဧပြီလ.အစမူလျှက် ။

    **ဆင် လာ လေ ဟန် နင် တို့ ထံ သံ သံ လှမ်း ချီ လျှက် ...တစ်ဆယ် တိုး၍ ။မှတ်သားယူ ။ နေမင်းရောက်ရာ ‌သိစေဦး ။**
    
    မှတ်ချက် ။လင်္ကာပြင်ထားပါသည် ။
    လိုသူသုံးစေနိုင်ရန် ထည့်ပေးခြင်းဖြစ်ပါသည် ။
    နေတာ ညတာ နှင့် ပတ်သက်ပြီး ၁.လ ခြင်း နာရီကို သိလိုပါက ။ ဒီလင်္ကာလေး ကျက်ထားပါ ။
    မိဿ ရာသီ တစ်က စပါ ။
    
    **ပတ် သံတာ ရှည် တီး သံ မြည် လက် ရှည် ကံ စာ ရေး ။ တစ်ဆယ်တိုးလို့ ထပ်ပိုးတင် ညဉ့်လျှင်အကြွင်းဆေး တဲ့ ။**
    
    သဘောကတော့ ။ မိဿ ရာသီ နေမင်းရောက်ချိန် ရှိချိန်ကို မြန်မာ တကူးလ အင်္ဂလိပ် ဧပြီလ နေ့ တာ ညတာ နာရီကို သိလိုသော် 
    
    **(ပတ်) ၅.ဂဏန်းယူ တစ်ဆယ်တိုး ။ ၁၀+၅ =၁၅ ရပါတယ် ။ထပ်ပိုးတင် ဆိုတော့ ၊ ၁၅ .ကို ၂.ဆ ပြုတော့
    
    ၃၀.ဆယ်ရပါမယ် ညဉ့်လျှင် အကြွင်းဆေး ဆိုတော့ တနေ့ (သို့)တရက် အရ မြန်မာ နာရှီ ၆၀.ဆယ်ထားတော့ ။၆၀-၃၀=၃၀ ။ဆို တော့ ညဉ့်နာရီ ၃၀။နေ့နာရီ
    
    ၃၀.လို့ သိရပါတယ် ။ မရှင်းမှာစိုး၍ ထပ်တွက်ပြပါမယ် ။
    
    
    ပြိဿ ရာသီ နေမင်း ၁.နွေ ရောက်ရှိချိန် မြန်မာ ကဆုန်လ အင်္ဂလိပ် မေလ ။ တွင် သံ ဆိုတဲ့လင်္ကာအရ ၆.ဂဏန်းကို တစ်ဆယ်တိုးဆိုတော့ ၆+၁၀=၁၆။ ရပါမယ် ထပ်ပိုးတင် ဆိုတော့ ၁၆.၂.ဆ ပြု ၃၂.ရပါတယ် ညဉ့်လျှင်အကြွင်းဆေး
    
    ‌ဆိုတော့ နေ့ ည နာရီပေါင်း ၆၀.ကို တည် ၃၂.နုတ်
    
    အကြွင်း ၂၈.နာရီဟာ ညဉ့်နာရီ ဖြစ်ပါတယ် ။
    
    မြန်မာ နာရီ မှ စက်နာရီ ပြုနည်း
    
    စက်နာရီမှ မြန်မာ နာရီ ပြုနည်း ရှိပါတယ်
    
    လွယ်လွယ်လေးပါ မိမိဖုန်းထဲက ကာကူလေတာ ။
    
    နဲ့ နှိပ်ကြည့်ရင်ကိုရပါတယ် ။
    
    စက်နာရီကို ၅.မြောက် ၂.နဲ့ စား မြန်မာနာရီရပါတယ်
    
    မြန်မာနာရီကို ၂.နဲ့ မြှောက် ၅.နဲ့ စား စက်နာရီ ထွက်ပါတယ် ။
    
    အခုပြောပြသွားတဲ့ အီကွေတာတို့ တောင်မြောက်
    
    ရာသီ ယဉ်စွန်းတန်း တို့ဆိုတာတွေကတော့ ။
    
    လက်ရိုး ဇာတာ ဖွဲ့ရာတွင်၎င်း မိုးလေဝသ နှင့် ဗိန္ဓော  ဆေး ဆရာ ယတု ၆.ပါး  အဆုံး အဖြတ် ပြုရာတွေမှာ အများကြီး အရေးပါ လေ့ရှိပါတယ် ။
    
    ဘေးကင်းလို့ရန်ကွာ ချမ်းသာမြဲကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ 

- **ဖလိတဝေဒ ၆** (ရာသီခွင်များ ၅)
    
    ယခု ကျန်ရှိနေသေးတဲ့ ရာသီပရိယာယ်တွေ ဆက်ပြောပေးသွားပါမယ်
    
    ပဒေသာရာသီ   **ကရကဋ် ဗြိစ္ဆာ မိန်** တည်းဟူသော ရာသီ သုံးပါးကို ပဒေသာ ရာသီ များဟု ဆိုပါတယ် တနည်းအားဖြင့် ပွင့်လမ်းသော ရာသီ ရေရှိ၍ စွတ်စိုသော ရာသီများဟု ဆိုပါတယ်သဘောတရားကတော့ အကျိုးပေးရာ အကြောင်းတရားတို့မှာ အပြည့်အဝ အကျိုးပေးတတ်ကြောင်းကိုပြောတာပါ တနည်းအားဖြင့်ဆိုရသော်။
    
    ထိုရာသီ ကျရာ ဘာဝတို့သည် ၅.တန့် ၇.တန့်  ဘာဝ တို့နှင့် တနည်း နည်း ဆက်စပ်မှု ရှိခဲ့သော် အိမ်‌ထောင်ရေး အချစ်ရေး ။ သား သမီး ကိစ္စရပ်များ အောင်မြင် ဖြစ်ထွန်းလွယ်ခြင်း ထီလောင်း ကစား တချီကောင်း တချက်ကောင်း ကိစ္စရပ်တို့ ပွပေါက်တို့ခြင်း စသည်အားဖြင့် ဆုံးဖြတ်ဟောပြောရပါတယ် ထိုသဘောတရား အချင်းအရာတို့ကို အမှီပြုကာ ရွှေပဒေသာ ရာသီများဟုလည်း ခေါ်စမှတ်ပြုပါတယ် ။
    
    **ပြိဿ တူ မကာရ** ဟုဆိုအပ်သော သုံးရာသီ တို့ကိုတော့ ထက်ဝက်သော အကျိုးတရားတို့ကိုသာ ပေးလေ့ရှိ၍ ငွေပဒေသာ ရာသီ များဟုခေါ်ဆိုပါတယ်။ ဒါက ရာသီအကြောင်းခံ သဘောတရားသက်သက်ကိုသာ ပြောတာပါ တကယ် လက်တွေ့ ဟောပြောရာမှာ ဒီတခုတည်းနဲ့တော့ တလုံးတခဲ တစ်တစ်ခွခွ ဟောပြောလို့မရစကောင်းပါဘူး သို့ပေမယ့် မသိထားလို့လည်းမရပြန်ပါဘူး။
    
    ခြောက်ခန်းသောရာသီ **မိဿ မေထုန် သိဟ် ကန်** ။ ရာသီလေးပါး ကိုတော့ခြောက်ခမ်းသော ရာသီများဟုခေါ်ပါတယ် တနည်းအားဖြင့် မြုံသော အမြုံရာသီများလို့လည်းခေါ်ပါတယ် ထိုရာသီ တို့တွင် တည်သော ဂြိုဟ်များကို သက်ဆိုင်ရာ ဘာဝသဘော အရ အကျိုးတရားများ မပေးစွမ်းနိုင်ကြဟု ဆိုပါတယ် ဒါလည်း အထက်ကပြောသကဲ့သို့ပါပဲ ဒီတခုတည်းနဲ့တော့ အရမ်းဆုံးဖြတ်လို့မရသေးပါဘူး။
    
    ဆိပ်ငြိမ် ရာသီများ ....သို့မဟုတ် အသံတိတ်သောရာသီများ 
    ** ကရကဋ်  ဗြိ စ္ဆာ။ မိန်** .ဟုဆိုအပ်သော ရေရာသီ သုံးပါးကို အသံမရှိသော ရာသီများဟု ဆိုပါတယ် ..သဘောကတော့။ နောင် ဇာတာတွေကိုစစ်သောအခါ
    
    ၂.တန့် စကား ၃.တန့် အသံ ဂြိုဟ် အနေနဲ့ ၄.ဟူး ဝါစာ ကရက တို့ဖြစ်ပြီး ။ ထိုဘာဝ ထိုဂြိုဟ် ထိုကာရက တို့ သည် ထို အသံတိတ်သော ရာသီတိုတွင် ပါပဂြိုဟ် ၃.င်္ဂါ စနေ တို့နှင့် ဆက်စပ် သ မ္ဗ န္ဓ ပြုခြင်းတို့ရှိခဲ့သော် မွေးဖွါးလာသော ကလေးငယ်များ စကားပြောခြင်း၌ နောက်ကျတတ်ခြင်း စကားထစ်ခြင်း များရှိတတ်ပြီး ၂.င်္လာ ပါ ။ အနေအထိုင် အရပ်အတည်မကောင်းရှိပါသော် ပို၍ပင် သေချာတတ်လေသည် ။
    
    အသံ ရာသီများ (သို့) အသံရှိသောရာသီများ **မေထုန် တူ ကုမ်** လေ ရာသီ ဝါယောရာသီများကို အသံရာသီ အသံထွက်သော ရာသီများဟု ဆိုပါသည် ။ အနောက်တိုင်း ဆရာ များက။ ကန် ဓနု နှင့် ပြိဿ ရာသီတို့ကိုလည်း အသံရာသီများဟုဆိုပါသည် ။သဘာဝ ကျပါ၏ ။။

    အခြေလေးချောင်း ရာသီ **မိဿ ဗြိဿ သိဟ် ဓနု**  ၏ ဒုတိယပိုင်း နှင့် မကာရ ရာသီတို့ကို အခြေ လေးချောင်းရှိသော ရာသီဟုဆိုပါသည်။ ဒီရာသီတွေရဲ့ သဘောကတော့ဗဟုသုတ ကြိုတင် ရှိထားနှင့် အောင်ပြောရလျှင် ။ ဟိုတုန်းကတော့ လူတစ်ဦး တစ်ယောက် လာဘ်ဝင်တော့မယ်ဆိုရင် ။ အခြေလေးချောင်းဝင်ကိန်းရှိတယ် ကျွဲ တို့ နွား တို့ မြင်း တို့ ဆိုတာမျိုးပေါ့ အခုခေတ်တော့ အခြေ လေးချောင်း ဝင်ကိန်းရှိတယ်ဆိုရင် လေးဘီး ပါတဲ့ ကားပေါ့ ။ အခြေ နှစ်ချောင်း ဆိုလည်း သက်ရှိဆိုပါက လူ ကိုဟောပြီး သက်မဲ့ ဆိုပါက စက်ဘီး တို့ ဆိုင်ကယ် တို့ဘာတို့ပေါ့ ။ အကောင်း သော်၎င်း အဆိုးသော်၎င်း ဗေဒင် အကြံဆိုတဲ့ အတိုင်း ကြံဆ ဟောပြောရတာမျိုးပေါ့ ။။
    
    နှစ်ကိုယ်ပူး ရာသီ **မေထုန် ဓနု မိန်** ရာသီတို့ကို နှစ်ကိုယ်ပူးရာသီဟု ဆိုပါသည်
    
    နှစ်ပါးစုံ ရာသီ မေထုန်သည် မိန်းကလေးနှင့် ယောင်္ကျား တွဲလျှက်တစ်စုံ ဓနု ရာသီ ပထမ ပိုင်း လေး နှင့်မျှား တွဲလျှက် တစ်စုံ။ မိန်ရာသီတွင် ငါး နှစ်ကောင် အမြှီး နှင့်  ခေါင်း တွဲလျှက် တစ်စုံ ဖြစ်ကြပါသည် ။။။ ကလေး အမွှာ ပူး မွေးရာတို့တွင် အထောက်အကူပြုပါတယ် ။။တစ်ယောက်တည်းလား အဖေါ်နဲ့လား စသည်အားဖြင့်လည်း ဆုံးဖြတ်နိုင်သလို ။ အပေါင်းသင်း သူငယ်ချင်း မက်သူတို့ အချစ်မရှိရင်မနေတတ်ဘူး တို့ ဆိုတဲ့ သူတွေရဲ့ ဇာတာတွေ မှာ လေ့လာသင့်တဲ့ အချက်တွေပါ ။။
    
    ကျဉ်းသောရာသီ ...(သို့) တိုသောရာသီ  မိဿ မှ ကန် ရာသီအထိ နေမင်း ၁.နွေသည် အချိန် တိုတိုနဲ့ ဖြတ်သန်းရ၍ ထိုရာသီတို့ကို ကျဉ်းသော ရာသီများဟု ဆိုပါတယ်။
    
    ကျယ် သောရာသီ ..(သို့) ရှည် သောရာသီ တူ မှ မိန် အထိ ၆.ရာသီကို နေမင်း၁.နွေ အချိန်ကြာမြင့်စွာ ဖြတ်သန်းရ၍ ကျယ်သောရာသီဟု ဆိုပါတယ်။
    တနည်းကား   
    
    **ကုမ် မိန် မိဿ။ ဗြိဿ** လေးရာသီ ကို တိုသောရာသီ
    **သိဟ်။ ကန် တူ ဗြိစ္ဆာ**   လေးရာသီကို ရှည်သောရာသီ။
    **မေထုန်။ ကရကဋ်။ ဓနု။ မကာရ** လေးရာသီကို မတိုမရှည်။ အလယ်အလတ် ရှိသောရာသီ ဟုဆိုပါတယ် ။ ဇာတာ ရှင် အရပ် (သို့) လိင် ပစ္စည်း ရုပ်ဝတ္ထု စသည်တို့ကို
    
    အကြီးအသေး အကျင်း အကျယ် စသည်တို့ကို ဆုံးဖြတ်ရလေ့ရှိပါတယ်။ လက်တွေ့ ဟောပြောရာတွင် ။။ဖွားဇာတာ ထက် ။ကာလ ဇာတာများဟောပြောရာတွင် ပိုအမှန်များပါတယ် ။
    
    ကြမ်းတမ်းသော ရာသီ ...**မိဿ နှင့် ဗြိ စ္ဆာ** ရာသီ နှစ်ပါးကို ကြမ်းတမ်းသော ရာသီဟု
    
    ဆိုပါသည် ။ထို ရာသီ တို့တွင် လဂ် စန်း နေထိုင်သူ တို့တွင် တုံး တိုက်တိုက် ကျားကိုက်ကိုက် ရဲဝံ့စွန့်စား လုပ်ကိုင်တတ်သူများလို့ ဆိုလိုပါတယ် ။ ထူးခြားတာ တစ်ခုတော့ရှိပါတယ် ။ မိဿ ။တေဇော စရ ။ဖြစ်ကာ ။ ပြဿ နာကို ရင်ဆိုင်ဖြေရှင်းတတ်ပေမယ့် ဗြိ စ္ဆာ က ။အာပေါ ထိရ ဖြစ်ကာ ..တစ်ခါ တစ်ခါ အကောက်ကြံတတ်တာလေးတွေ ရှိတတ်ပါတယ် ။။။
    
    လူရာသီ များ **မေထုန် ..ကန်.. ကုမ် နှင့် ဓနု** ရာသီ ပထမပိုင်း ၁၅.ဒီဂရီ အတွင်းကို လူရာသီများ ဖြစ်ကြပါသည် ။ အချို့ ဆရာများက တူရာသီ ကိုလည်း လူရာသီဟု ယူဆပါသည် ။ ထိုရာသီတို့တွင် ဂြိုဟ် လဂ် တစ်ခု မှ ရပ်တည်မှု မရှိသော ဇာတာရှင်များသည် လူ မှု ဆက်ဆံရေး နယ်ပယ်တွင် အလွန် အားနည်းကြောင်း ရှိတတ်သည်ဟု ဆုံးဖြတ်လေ့ရှိပါသည် ။။
    
    ဘေးကင်းလို့ရန်ကွာ ချမ်းသာမြဲကြပါစေ
★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ 

- **ဖလိတဝေဒ ၃၁**

    ဖေါက်နိုင်မှပေါက် လျှောက်နိုင်မှ ရောက် နက္ခတ်ဗေဒင်ကို စနစ်တကျနဲ့ တတ်ချင်တယ် မှန်မှန်ကန်ကန်တွေးတတ်ချင်တယ်ဆိုလျှင်
    ဦးနှောက်ကို ဖြန့်ကျက်ထားဖို့ လိုအပ်ပါတယ် ။

    - ၁ သဘာဝ တရားကြီးသည် ဆန့်ကျင်ဘက် သဘောတရားကြီးနဲ့ တည်ရှိနေတယ်ဆိုတာ အရင်ဆုံးသိထားရမယ် ။
    
    - ၂  ဖြစ်ဖြစ်သမျှသော အကြောင်းအရာတိုင်းဟာ သဘာဝ အတိုင်းသာ ဖြစ်လာကြရတယ် ။

    - ၃ အဆိုးရှိရင်အကောင်းရှိမယ် အကောင်းရှိလို့ အဆိုးဆိုတာဖြစ်လာတယ်။ အဖိုရှိရင် အမ ရှိတယ်။(ဆန့်ကျင်ဘက်တွေပြောလို့မကုန်နိုင်ပါ)
    
    ဒီသဘောတရားကို အခြေခံပြီး။
    
    - ၁ ရာသီကိုသော်လည်ကောင်း
    - ၂ ဂြိုဟ်ကိုသော်လည်းကောင်း
    - ၃ ဘာဝကိုသော်လည်းကောင်း 

    ဘယ်လိုစဉ်းစား တွေးခေါ်သင့်တယ်ဆိုတာကို ပြောပြပါမယ်။ ဂါထာတစ်ပုဒ် စာတစ်ပိုဒ်ကို အလွတ်ကျက်မှတ်ဟောပြောခြင်းထက် ဂါထာတစ်ပုဒ် စာတစ်ပိုက်၏ ဆိုလိုရင်း အဓိပ္ပါယ်ကို နားလည်းအောင် လိုက်ခြင်းသည်သာ အတွင်းပိုင်း အနှစ်သာရသို့ ရောက်ရှိနိုင်ပါမည်။ ဥပမာ ဆိုရသော်
    စားဖိုမှူးကောင်းတစ်ယောက်သည် ။ သူချက်လိုရာ ဟင်းကောင်းတစ်ခွက်ဖြစ်လာရေးသည် ။ အစာပလာ တွေရဲ့ အနံ့ အရသာ အငံ အစပ် အချဉ် အဆိမ့် တွေကို ကြိုတင်လေ့လာထားရပြီး။နောက်ဆုံးချက်ပြုတ်ခြင်းဆိုတဲ့ ဒယ်အိုးထဲမှာပေါင်းစည်းပြီးမှထွက်လာတယ်။
    ကျွန်တော်တို့ နက္ခတ်ဗေဒင်မှာလည်း ဂြိုဟ် ပရိယာယ်တွေ ရာသီပရိယာယ်တွေ ဘာဝပရိယာယ်တွေ ဆိုတာ အစာပလာတွေပါပဲ။  နောက်ဆုံး ဘာဝ ဆိုတဲ့ ဒယ်အိုးကြီးထဲမှာ ချက်ပြုတ်ခြင်းဆိုတဲ့ အလုပ်ကို လုပ်ကြရတာပါပဲ ။
    အဲဒီတော့အစ ပြန်ကောက်ရအောင်ပါ။ အကောင်းအဆိုး ။
    ရာသီ နဲ့ပတ်သက်ပြီး ယူဆ ပြပါမယ် ။
    မိဿ ရာသီ ရှေ့ပိုင်းမှာ ပြောခဲ့ပါသည်။ 
    ရုပ်ပုံ ကြယ်စု ဆိတ် (သို့) သိုးထီးဝတ်လျှက် တကယ်တော့ ဆိတ်နဲ့ သိုးဟာ အတော်ဆန့်ကျင်ဘက်ရှိသလောက်ဖြစ်ပါတယ်။ ဆိတ်ဟာ လျှင်မြန်ဖြတ်လတ်သလောက် သိုးဟာ ဖြေးဖြေး မှန်မှန်ပါပဲ။ ဆိတ်သစ္စာတရားမထားတတ်သလောက် သိုးဟာ သစ္စာကြီးပါတယ်။ ဒါဆိုရင် တကယ်လက်တွေ့ အပိုင်းတွေမှာ ဆိတ်ရဲ့သဘောကိုယူပြီး လျှင်မြန်ရမယ်ဖြတ်လတ်ရမယ် ဟောတိုင်းမှန်ပါသလား။ မိဿလဂ်  ရှိသူတိုင်း လျှင်မြန်ကြပါသလား ။ နှေးကွေးလေးလံ ထိုင်းမှိုင်းသူရော မရှိတော့ဘူးလား။ ဒါစဉ်းစားစရာပါပဲ။ တခါ စွဲစွဲ မြဲမြဲ ရှိတတ်သူနဲ့ အပြောင်းအလဲ အဖြစ်များပြားသူရော ဒီရာသီ ဒီလဂ်မှာပဲ  မတွေ့နိုင်ဘူးလား ။ သေချာမှတ်ထားပါ ရှိနိုင်ပါတယ်။ ဆန့်ကျင်ဘက် နဲ့ တည်ဆောက်ထားတဲ့ လောကကြီးပါ။ ဘယ်လိုခွဲခြားမလဲ?။ 
    
    - ၁ စရ ထိရ ဒွေးဒဟ ဆိုတဲ့နှုန်း သဘော
    - ၂ ဟောရတတ်ဆိုတဲ့ ။ အမိ/အဖ အုပ်ချုပ်  လှုပ်ရှား အပြုအမူ သဘော ။
    - ၃ ဓါတ်ဆိုတဲ့ ပြင်းထန် မပြင်းထန် ။ဒီသုံးချက်နဲ့ စစ်ရပါမယ် ။

    ဥပမာ။ မိဿ လဂ်. ၁၅.အံသာ အတွင်း ရပ်တည်ပါက တေဇော စရ ဝိသမ ရာသီ ဝိသမ ဟောရတ်။ ပြင်းထန် လှုပ်ရှားမှုများမည်
    မိဿ လဂ်. ၁၅ မှ ၃၀.အံသာအတွင်း တေဇော စရ ။ဝိသမရာသီ သမဟောရတ်
    ပြင်းထန်သလောက် လှုပ်ရှားမှု မရှိတတ်။ ကျိုးစားမှု မမှန်ကန်တတ် ဒါက ကျဲသေးတယ် ထပ်စိပ်ကြည့်ရအောင် ။
    မိဿ လဂ်. ၀.အံသာမှ ၃.အံသာ ၂၀.လိတ္တာ အတွင်း ရပ်တည်ပါက တေဇော စရ ဝိသမ ရာသီ ဝိသမဟောရတ် ဝဂ္ဂုတ္တမ ၃.င်္ဂါ နဝင်း
    ပြင်းထန်သလောက် လှုပ်ရှားမှုများတယ် စွဲစွဲ မြဲမြဲ တစိုက်မတ်မတ် လုပ်ဘို့ ခဲရင်းမယ် ပေါက်ကွဲလွယ်တယ် ။
    ကျမ္မာရေးလည်း ကိုယ်ခံအားလည်းကောင်းတတ်မယ်။
    ၃.အံသာ ၂၀.လိတ္တာမှ ၆.အံသာ ၄၀.လိတ္တာအတွင်း 
    တေဇော စရ လဂ်. ပထဝီ ထိရ နင်ဝင်း ။နှုန်း သဘောမသင့် လှုပ်ရှားမှု မမှန်ကန်တတ်
    ဓါတ်ချင်း မတည့် ကျမ္မာ‌ရေး စိတ်မချရ ။

    လဂ်. အိမ်ရှင်နှင့် နဝင်းသခင် ဂြိုဟ်ချင်းက ဥဒါသိန် မထင်ရင်မထင်သလိုပစ်ထားတတ်ပြီး ။ ထင်မှ အရေးတယူလုပ်တတ်မယ် ။ ဒိသဘောကိုယူပြီး ရာသီ ၁၂.ပါး ဘာဝ.၁၂.ပါး လှည့်ယူမယ်ဆိုရင် စာအုပ် တစ်အုပ်စာလောက်ထွက်လာမယ်။ (ဖတ်တဲ့သူတွေ သဘောကျတယ်ဆိုရင်တော့ရေးပေးပါမယ်) နောက်တစ်ခုပြောချင်တာက။မိဿ လဂ်မှာ ဆိတ် (သို့)မဟုတ် သိုးဆိုတဲ့ နှစ်ကောင် ရဲ့ သဘောပဲယူပြီးဟောလို့ရတာလား။အခြားသော ခြေလေး ချောင်း သက်ရှိ သက်မဲ့ တွေ ဟောလို့မရတော့ဘူးလား? ရပါတယ်ပေါ့။ဘာဝ ဆိုတဲ့ ဒယ်အိုးကြီးထဲမှာ ကြိုက်တဲ့ ဟင်းလျှာများ ချက်လို့ရသလို ရလာတဲ့ အသား ဟင်းလျှာ အကုန်ချက်လို့ရပါတယ်။
    
    ဘေးရန်ကင်းကွာ ချမ်းသာမြဲကြပါစေ

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★

- **ဖလိတဝေဒ ၃၂**
    
    ရာသီ ၏ နောက်ကွယ်က မြှုတ်ကွက်များ
    ဘာဝမဇ္ဈ ဟုဆိုအပ်သော လဂ် ကျရာ ရာသီ အံသာ ဒီဂရီ မိနစ်တို့ကို့
    အလယ်ထားလျှက် ရှေ့ ၁၅.အံသာ နောက် ၁၅.အံသာ ဘာဝ ဧရိယာ ၃၀.ထား၍
    တွက်ယူ ဟောပြောရသော စနစ်အရ ရာသိ ၁၂ပါး ဘာဝ ၁၂.ပါး ကျရာ အံသာ လိတ္တာအရ ရာသီတို့၏ နောက်ကွယ်မှ မြှုတ်ကွယ်လျှက်ရှိသော သဘောအယူအဆများကို လို တိုရှင်း ပြောပြပါမယ် အပိုင်း (၃၁)တွင် မိဿ ရာသီကို လဂ်. ၁.တန့် ဘာဝ ထားလျှက်
    ခန္ဓာကိုယ် ဦးခေါင်း ကျမ္မာရေး လှုပ်ရှားမှု ပုံသဏ္ဍန် များကို နမူနာ ပြခဲ့ပါသည် ။
    
    ယခု ထို မိဿ ရာသီကိုပင် ပုံသေ သတ်မှတ်လျှက် အံသာထားရှိကာ ရာသီ ၁၂.ခု ဘာဝ ၁၂.ပါး ပြောင်းလဲ ယူဆပုံကို လေ့ကျင့်ခန်း သဘောမျိုးလေးဖြစ်သွားအောင် တင်ပြ သွားပါမည်။ ထပ်ပြောပါမည်။ 
    မိဿ ရာသီ ၃.အံသာ ၂၀.လိတ္တာမှ ၆.အံသာ ၄၀.လိတ္တာ အတွင်း ဘာဝ မဇ္ဈ အံသာတစ်ခုကို ပုံသေ ထားလျှက် ကြည့်ပါက။ ထိုဘာဝ မဇ္ဈ အံသာသည် ။ (ဗြိဿ ပထဝီ ထိရ ရာသီတွင် နဝင်းစီးပါမည်) မိဿ သည် တေဇော စရ မိဿသည်
    
    ဝိသမ ကျားရာသီ ပိုင်ဂြိုဟ် ၃.င်္ဂါဖြစ်သည်။ ဗြိဿသည် ပထဝီ ထိရ ဗြိဿသည် သမ မ ရာသီ ပိုင်ဂြိုဟ်
    ၆ ကြာ ဖြစ်သည် ဒီနှစ်ခုကိုပုံသေထားလျှက် ရာသီ ၁၂.ပါး ဘာဝ ၁၂.ပါး လှည့်၍ အဟောထုတ်ပါသော် ။
    (မိဿ လဂ်. ၁.တန့် အဖြစ် အပိုင်း (၃၁)တွင်ပြန်လေ့လာပါ)
    
    မိန်ရာသီ လဂ်. မိဿ ၂.တန့် ဆိုသော် ၂.တန့်။ မဇ္ဈ အံသာ အရ ရာသီစီး နဝင်းစီး ။
    ၂.တန့် ဘာဝ၏ သက်ဆိုင်မှု မိသားစု ငွေကြေး စကား မှတ်ဉာဏ် ထီ ဆိုတာတွေဟာ။ ငွေကြေး အဝင်အထွက်များ ကြမ်းတတ်ခြင်း အသုံးအစွဲကြီးသလောက်ရှာဖွေရာတွင်လည်း စွန့်စားရှာဖွေတတ်ခြင်း ယောင်္ကျား ဆန်ဆန် ရှာဖွေ တတ်သလို မိန်းမ ဆန်ဆန် လည်း ထိမ်းသိမ်းစောင့်ရှောက်တတ်ခြင်း ။တခါ တခါ နှမျှောသည်ဟု ထင်ရသော်လည်း
    
    အလှူအတန်းပြုရာတွင် ပုံအောလှူတန်းတတ်ခြင်း မိသားစု စုံစုံ ညီညီ နဲ့ နေထိုင်ရမှု ခဲယင်းတတ်ခြင်း မိသားစု ထမင်းဝိုင်း လူမစုံညီတတ်ခြင်း စကားပြောဆိုရာတွင် မြန်ဆန်တတ်ခြင်း ရင်းထဲက အသိနဲ့ ထွက်သွားတဲ့ စကား တခါ တခါ မကိုက်ညီတတ်။ မှတ်ဉာဏ်ကောင်းစေတတ် ။ အသိးအရွက် နဲ့ အသားငါး ရောချက်သော အစားအစာတို့ကို ကြိုက်နှစ်သက်အံ့။
    
    ကုမ်.ရာသီ လဂ်.အတွက် ၃.တန့် လုံ့လထုတ်မှု ခရီးတိုသွားခြင်း ညီအစ်ကိုသာခြင်း။ ဆိုတာတွေအတွက် ။ အားထုတ်မှု မမှန်ကန်တတ် ခရီးတိုသွားလာခြင်းကို နှစ်သက်တတ် ညီအစ်ကို သားခြင်းများ အရေးရှိမှ ဂရုစိုက်တတ် ဘာသိဘာသာနေထိုင်မှုများသာရှိတတ်။
    
    မကာရ လဂ်. အတွက် ၄.တန့် အိမ်ခြံမြေ မွေရပ်ဇာတိ အမိ မောတ္တာတရား ယဉ် ကား ဥယာဉ် လမ်းတံတား။ စသည်တို့သည် တည်မြဲမှု မရှိတတ် မကြာခဏ အပြောင်းအလဲများတတ် မွေးရပ် ဇာတိကို စွန့်ခွါ၍ အခြားသော မြို့ရွာသို့ ပြောင်းရွှေ့ စီးပွါးရှာကြံတတ် ။
    
    ဇိမ်ခံမှု နည်းပါးတတ် မြို့ကြီးပြကြီးတွင် နေထိုင်လိုအံ့ တခါတရံ တောသဘာဝကို နှစ်သက်ခံစားတတ်အံ့။ ဓနု လဂ်. အတွက် ၅.တန့် ..ပညာရေး သံသောဇဉ် တပည့် သားမြေး စသည်တို့သည်။ ပညာရေး ‌ပညာကောင်းများ သင်ကြားရအံ့ သားသမိး အကျိုး ခံစားရမှု နည်းပါးတတ် အတွေးအခေါ် အမျှော်အမြင် ကြီးမာတတ် သံသောဇဉ် ကြီးမားတတ်သော်လည်း စွန့်လွတ်စွန့်စားရေး မတွန့်မရှုံ့ ပြုတတ်အံ့။
    
    ဗြိစ္ဆာ လဂ် အတွက် ၆.တန့် ။ ရန်သူ ကြွေးမြီး ရောဂါ ဘေးဥပါဒ် အပြိုင်အဆိုင် စသည်တို့သည်။ ရန်သူကို မကြောက်တတ် ရန်လည်းများစေတတ် အတိုက်အခိုက် အထိအခိုက်လည်းများစေတတ် ပြိုင်ဆိုင်လိုစိတ်လည်းအားကြီးတတ် ကြွေးပေး ကြွေးယူ အချေးအငှါး မကြောက်တတ်။
    ဂြိုဟ်မပါသေးပဲ ရာသီတို့၏ နောက်ကွယ်မှ မြှုတ်ကွက်များကို သဘောပေါက်အောင်လေ့ကျင့် ကြည့်ပါ ။
    ကျွန်တော်သင်တန်းသားများ ဤအပိုင်းရောက်နေပြီဖြစ်၍ ဂရုစိုက် လေ့လာ ဖတ်ရှုကြပါ

    ဘေးရန်ကင်းကွာချမ်းသာမြဲကြပါစေ
    
    
    ![image.png](images/image%2017.png)

    ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★ ☆ ★
