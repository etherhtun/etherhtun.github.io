---
title: "Astrology-Phalita_Veda - Part 11 to 20"
date: 2025-06-14 00:00:00 +08:00
categories: [Astrology]
tags: [Astrology]
---
- **ဖလိတဝေဒ ၁၁** (ဂြိုဟ်ပူး  ဂြိုဟ်ယှဉ်  ဂြိုဟ်မြင်  ဂြိုဟ်ရပ် သမ္ဗန္ဓ) 
    
    ![image.png](images/image%205.png)
    
   
    ယခု ကျွန်တော် တင်ပေး နေတာတွေက အခြေခံတွေပါကွာ ဆိုပြီး ပေါ့ပေါ့ ဆဆ မမှတ်ယူလိုက်ပါနဲ့  အထက် မြင့်မြင့်ကို တက်လှမ်းလိုသူတိုင်း အခြေခံ ဆိုတာ အခိုင်အမာ
    တည်ဆောက်ထားဖို့လိုပါတယ် ။ ပမာဆိုရပါသော် အထပ် များများ နဲ့ မြင့်မြင့် တည်ဆောက် ရတဲ့ အဆောက်အအုံတွေဟာ အခြေခံ ဖောင်ဒေးရှင်း ကောင်းဖို့ ခိုင်ခန့်ဖို့ အရေးကြီးသလို  ကျွန်တော်တို့ ဒီပညာရပ်တွေမှာလည်း ထို့အတူပါပဲ ။ အခြေခံဆိုတာ ကျွန်တော် တို့အတွက် ဗေ ဒင် ပညာ၏ ဝမ်းစာ နဲ့ တူပါတယ် ဘာမှ မရှိ ဘာမှမသိရင် ဘာမှ လုပ်လို့လည်း မရပါဘူးခင်ဗျ 
    ဒါကြောင့် ရှေ့ဆက် သွားကြပါစို့ ။။
    
    ဂြိုဟ်ပူး  ဂြိုဟ်ယှဉ်  ဂြိုဟ်မြင်  ဂြိုဟ်ရပ်  သမ္ဗန္ဓ ....
    
    ဤ ၅.ရပ် မှတ်ပ ကျမ်းအလာ ။ (၁) ဂြိုဟ် ရပ် ဆိုတာကတော့ အထူးပြောစရာ မလိုလောက်ပါဘူး ရာသီ ၁၂.ပါး ထဲမှာ။ ဂြိုဟ် တလုံးကို မြင်လိုက်တာနဲ့  ဘယ်ရာသီ မှာ ရပ်တည်နေတယ်ဆိုတာ တန်းသိနိုင်တဲ့သဘောပါ ။ ဒီလိုသိဖို့ကိုလည်း မိဿ ရာသီ ဗြိဿ ရာသီ စသည်ဖြင့် ရှေ့ပိုင်းက ပြောထားပြီးသားပါ ။ (တခါတည်း တွဲသိရမှာက ဥစ် ကသစ် နိစ် ပြ မိတ်ရန် ဥဒါသိန်  ဘာဝအရ အိမ်ရှင် )
    ဘာဝ ဆိုလည်း ထိုနည်းအတူပါပဲ ။လဂ် ကျရာ (လ)ဆိုတဲ့ အ က္ခ ရာ အမှတ်အသားပြုရာကစပြီး  ဂြိုဟ် ၁.လုံးဟာ ထို (လ) အမှတ် အသားပြုရာ နဲ့ ရာသီခွင် တခုထဲမှာ အတူ တွေ့ရရင် ဗေ ဒင် စကား နဲ့ပြောတော့ ။ လဂ် ။နဲ့ ပူးတယ်  လဂ် နဲ့ အတူ ရပ်တယ် (သို့) ၁.တန့် ဘာဝတွင် ရပ်တယ် ပူးတယ် ယှဉ်တယ် တွဲတယ် ပေါ့ ။
    အကယ်၍  လဂ်ရှိတဲ့နေရာမှ လက်ဝဲရစ် ရေတွက်လို့ ၂.ခွင် မြောက်မှာ ဂြိုဟ် ၁.လုံး ရပ် တည် နေတာကို တွေရပါက .ကဋုမ္ပ ၂.တန့် ဘာဝ တွင် ရပ်တည်နေတယ်ပေါ့
    ဒါ ကို ဥစ် ကသစ် နိစ် ပြ မိတ် ရန် ဆိုတာ နဲ့ တခါတည်း တွဲမြင်အောင်ကြည့်ရပါတယ်။
    
    **ဥပမာ**မိဿ  လဂ်. ဆိုပါ စို့  မိဿ ရာသီ ထဲ မှာ လဂ် .နဲ့ အတူ ၁.နွေ ဂြိုဟ် ကို ရပ်တည်နေတာတွေရပါက ။ မိဿ လဂ်. နဲ့  ၅.တန့် အိမ်ရှင် ၁.နွေ ဂြိုဟ် ပူးတယ် ယှဉ်တယ် ရပ်တည်တယ် ၁.နွေ ဂြိုဟ် အတွက် မိဿ ရာသီ သည် ဥစ်အိမ် ဖြစ်တယ် အိမ်ရှင် ၃.င်္ဂါ နဲ့ အပြန် အလှန် မိတ်( ဆွေ)ဖြစ်တယ် .တနည်း ၅.တန့် အိမ်ရှင် ၁.နွေ ဥစ်အဖြစ်နဲ
    ၁.တန့်  လဂ်.ဘာဝတွင် ရပ်တည်တယ်  ..

    အကယ်၍  မိဿ လဂ် .ပင် ၂.ခွင်မြောက် ပြိဿ ရာသီတွင် ထို ၁.နွေဂြိုဟ် ရပ် တည်နေပါက .. ၅.တန့် ဘာဝ အိမ်ရှင် ၁.နွေ ဂြိုဟ်  ၂. တန့်ဘာဝ  ဗြိဿ ရာသီတွင် ရပ်တည်နေ တယ် .အိမ်ရှင် ၆.ကြာ ဂြိုဟ် နဲ့ အပြန် အလှန် ရန် ဂြိုဟ် များ ဖြစ်ကြတယ်
    အကယ်၍ နောက်ထပ် ဂြိုဟ် တလုံး အနေနဲ့  ထိုဗြိဿ ရာသီ ၂.တန့် ဘာဝ (၁၄) ဆိုပြီး ၁.နွေ နဲ့ ၄.ဟူး ၂.လုံး တွဲပြီး ရပ်နေတာကို တွေ့ရပါက ..
    ၂.တန့် ဘာဝ ဗြိဿ ရာသီထဲ ၁.နွေ နဲ့ ၄.ဟူး (၁၄) ပူး ယှဉ် ရပ်တည်နေ တယ်လို့ သိရပါတယ် .တနည်းအားဖြင့် ၃.တန့် ၆.တန့် အိမ်ရှင် ၄.ဟူး နဲ့  ၅.တန့် အိမ် ၁.နွေ တို့ ၂.တန့် ဗြိဿ ရာသီတွင် ပူး ယှဉ် ရပ်တည်နေတယ်လို့ သိရပါတယ်
    ရပ်တည်ရာ အိမ်ရှင် ၆. ကြာ နဲ့ ၁.နွေ က အပြန် အလှန် ရန် ..၆.ကြာနဲ့  ၄.ဟူး က အပြန်အလှန် မိတ် ..၁.နွေ နဲ့ ၄.ဟူး က ဂြိုဟ် အချင်းခြင်း အပြန် အလှန်မိတ် .. ဒီနေရာမှာ ..ရာသီ မိတ် ရာသီရန် ဂြိုဟ် မိတ် ဂြိုဟ် ရန် ..ခွဲတဲ့အခါ ..အိမ်ပိုင်ရှင်တွေ မိတ်ပြု ရန်ပြု သဘောအတိုင်းပါပဲ ။
    
    အိမ်ပိုင် တို့ အိမ်ရှင် တို့ သတ်မှတ်ထားတာကလည်း ။ရှေ့ပိုင်းက ပြထားတဲ့ ကသစ်ဂြိုဟ် လင်္ကာ အရပဲ ဖြစ်ပါတယ် ။။
    မှတ်မိအောင် ထပ်ပြောပါမယ် .....မိဿ ရာသီ မှ လက်ဝဲ ရစ်ကာ ...
    
    လင်္ကာ ......
    **(စ သာ ရွှေ ကူ အင်း ဝ သူ ဆန်  ဖြူ တ တင်း ပေး)**  ဆိုပြီး ချရပါတယ်
    
    အဲ ဒီလင်္ကာအရ ဂဏန်း သင်္ကေတ နဲ့ ချယူရပါတယ် အဲသလိုကျရာ ရာသီ ဂဏန်းကို ဂြိုဟ် ဟု မှတ်ကာ ထိုဂြိုဟ် ကိုပင် လူဟု ယူဆကာ ..အိမ်ပိုင် (သို့) အိမ်ရှင်ဟု ခေါ်ဝေါ် သမုတ်ပါသည် ။ ဂြိုဟ်ပူး ဂြိုဟ်ယှဉ် ရာတွင် ပူးတာလား  ယှဉ်တာ လား ဆိုပြီး ခွဲခြားသတ်မှတ် ထားတတ်ပါသေးသည် ။။
    
    ဂြိုဟ် ၂  လုံး  ၅.အံသာ (သို့) ၈ အံသာအတွင်း  ရပ်တည်မှု ပြုတဲ့ အခါ။ ဂြိုဟ်ယှဉ် လို့ယူပြီး  ၁ အံသာ အတွင်း ရပ်တည်ခဲ့အခါ ဂြိုဟ် ပူး တယ်လို့ ဆိုပါတယ် ။(တကယ် လက်တွေ့ ဟောပြောရာတွင် ‌အတွေ့အကြုံက သင်ပေးသွားပါလိမ့်မယ် ။
    
    ဒီ ဂြိုဟ်ပူး ဂြိုဟ်ယှဉ် အပိုင်းထဲမှာပဲ ပြဿနာ တစ်ခုပါလာတာရှိပါသေးတယ်။
    
    အဲတာတွေက..  **ဂြဟ ရုဒ္ဓ နဲ့ သမာဂမ** .. ဂြိုဟ် တို့၏
    
    အတ္ထ  ဆိုတဲ့ သုံးမျိုးပါပဲ။ ဒါက လည်း နေမင်း လမင်း နဲ့ ပဉ္စတား ဂြိုဟ် ဆိုတဲ့ အချက် သုံးမျိုးကို အခြေပြုထားတယ် ဖြစ်လာတာပါ ။။
    
    နောင်အတွက်ပိုင်း လိုက်လိုတဲ့အခါ  ဗဟုသုတ ရစေရန် ကြိုပြောထားတဲ့ သဘောပါ။ ကျမ်းတွေလေ့လာတဲ့ အခါ တွေ့ပါလိမ့်မယ် ။
    
    အခြေခံ အဆင့်ဆိုပေမယ့် ....
    
    (အ) အ က္ခရာ   တနင်္ဂနွေ    သင်္ချာ ဂဏန်း (၁)
    
    (က)အ က္ခရာ    တနင်္လာ     သင်္ချာ ဂဏန်း (၂) ဆိုတာလောက်တော့ သိပြီးဟုယူဆပါသည် ။ ဒါကြောင့် လင်္ကာ နဲ့ ဂဏန်း တွဲစပ်ပုံကို  သိနိုင်ပါသည် ။။
    
    **အထူးမှာချင်တာကအခြေခံကျမ်းများနဲ့**လည်း တွဲလေ့လာကြပါ ကျွန်တော်ရေးတာ ကျမ်းထဲကလောက်ပြည့်စုံမည်မဟုတ်ပါ အဓိက ကျမ်းစာတွေဖတ်တဲ့အခါ နားလည်အောင် ရေးပေးတဲ့သဘောပါ။
    ဘေးရန်ကင်းကွာ ချမ်းသာမြဲကြပါစေ
    

- **ဖလိတဝေဒ ၁၂**(ဂြိုဟ်ပူး  ဂြိုဟ်ယှဉ်  ဂြိုဟ်မြင်  ဂြိုဟ်ရပ် သမ္ဗန္ဓ) 
        
    ![image.png](images/image%206.png)
        
    - **ဂြိုဟ် မြင်** 
    ဂြိုဟ်မြင် ဆိုတာ  ဂြိုဟ်တွေကို လူလိုသဘောထားပြီး လူတွေက ကိုယ်စိတ်ဝင်စားရာ ကို ကြည့်တတ်ကြသလို ဂြိုဟ်တွေကလည်း သူတို့ ကာကရ အရ သူတို့စိတ်ဝင်စားရာ ကြည့်တော့ မြင်တယ်ပေါ့ ဂြိုဟ် တွေ ရဲ့ ကာရက ဟာ လူတွေရဲ့ သဘာဝ ဆီကမှ ရတယ်လို့ဆိုပါတယ်
    ဒီနေရာမှာ ကာရက ဆိုတာကို အကျိုးပြုခြင်းလို့ လွယ်လွယ် ဆိုပါတယ်။ တကယ်စစ်စ်ပေါက်ပေါက်တွေးကြည့်ရင် အဲတာထက် ပိုကျယ်ပြန့်ပါတယ်။ ဘာဖြစ်လို့လည်းဆိုတော့ ဂြိုဟ်တွေရဲ့ ကာရက ဟာ လူတွေရဲ့ သဘာဝ ဆီက ရထားတယ်လို့ဆိုထားလို့ပါ။
    ကာရက ဟာ အကျိုးပြုခြင်း ဆိုတာထက် တဆင့်တက်ပြီး ကြည့်ရင် ဂြိုဟ်တွေရဲ့ပင်ကိုယ် အမူ အကျင့် စရိုက် ဝါသနာလို့ ဆိုရပါမယ် ဒါဟာ လူတွေရဲ့ ပင်ကိုယ် အမူ အကျင့် စရိုက် ဝါသနာ နဲ့ လဲလှည်ယူရတဲ့သဘောပါ။ လူတွေ တစ်ခု ခုကို ကြည့်တဲ့ အခါ စီးပွါးရေးသမားက စီးပွါးရေး မျက်လုံးနဲ့ကြည့်မယ် ဘာသာရေးစိတ်ရှိသူက ဘာသာရေးမျက်လုံးနဲ့ ကြည့်မယ် ဂရုဏာစိတ်ရှိသူက ဂရုဏာ မျက်စိနဲ့ ကြည့်မယ် ထိုနည်းအတူ။ ဂြိုဟ် တွေကလည်း သူတို့၏ ကာရက မူလ ပင်ကိုယ် အမူအကျင့် စရိုက်အတိုင်း ကြည့်တယ်ပေါ့ ကြည့်တော့။ ကြည့်တဲ့အတိုင်းမြင်တယ်ပေါ့ ။အဲတာဂြိုဟ် မြင်သဘော အခြေခံပါပဲ။ ဂြိုဟ် အားလုံး တို့သည် မိမိတို့၏ အိမ်ထောင် သူ /သား.. အဖြစ် ၇.တန့်ကိုမြင်ကြ၏
    တာဝန်နှင့် ထမ်းဆောင်မှု ကာရက အရ တလုံးခြင်း၏ မြင်မှုမှာ
        
    **၁.နွေ** ဂြိုဟ်သည် အုပ်ချုပ်သူ မင်းဧကရဇ် ဖြစ်သည့်အလျှောက် နိုင်ငံရေး ဘာဝ ဖြစ်သော ပထနီကိုလည်းကောင်း မိဖုယား ဘာဝဖြစ်သော ပထနီ ကိုလည်းကောင်း ကြည့်ပြီးမြင်၏   
    
    **၂.င်္လာ** ဂြိုဟ် သည် မိဖုယား ဖြစ်သည့်အလျှောက်မိမိ၏ ကြင်ယာတော် မင်းဧကရာဇ် အိမ်ထောင်သည် ပထနီ ဘာဝ ကိုသာကြည့်ရန် တာဝန်ရှိပြီး မြင်၏
        
    **၃.င်္ဂါ** ဂြိုဟ်သည် စစ်သေနာပတိ ဖြစ်သည့်အလျှောက် အသက်နှင့် အိုးအိမ် စည်းစိမ်ကို ကာကွယ်ပါမည်ဟု သစ္စာ ပြုချက်အတိုင်း  အသက်တည်းဟူသော။ မရဏ ၈.တန့် နှင့် စည်းစိမ် တည်းဟူသော ဗန္ဓု ၄.တန့်ကိုကြည့်ရန် တာဝန်ရှိသည့်အတိုင်း ၈.တန့် နှင့် ၄.တန့် ကိုမြင်၏ ဤနေရာတွင် ၃.င်္ဂါသည် ၂.အိမ် ၂.ဘာဝ ကိုမြင်ထားသည်ဖြစ်၍ ဘယ်အတန့် ဘာဝကို ဦးစွာ အရေးပေး တာဝန်ယူ လုပ်ဆောင်ရပါက တိုင်းပြည်၏ အသက်နှင့် စည်းစိမ် ဘဏ္ဍာကို အကာအကွယ်ပြုရာတွင် ဦးစွာ စည်းစိမ် ဘာဝ ဖြစ်သော ၄.တန့်ကို အကျိုးပြုပြီး အသက် ဘာဝ ဖြစ်သော ၈ တန့်ကို နောက်မှ အကျိုးပြုသည်ဟု ဆိုပါသည်။
        
    **၄.ဟူး** ဂြိုဟ် သည် အပါးတော်မြဲ အိမ်ရှေ့စံမင်းသား ဖြစ်သည့်အလျှောက် မိမိ ခင်ပွန်းဇနီးသည် အိမ်ထောင်ဘက် ဖြစ်သော ပထနီ ဘာဝ ကိုသာ ကြည့်၍ မြင်၏ ။
        
    **၅.တေး** ဂြိုဟ်သည် မင်းဆရာ ပညာရေး ဂုဏ် တင့်တယ်မှု တို့ကို တာဝန်ရှိသည့်အလျှောက် ၅.တန့် ပညာ ရေး နှင့် ဂုဏ်တင့်တယ်မှု ၉.တန်တို့ကို မြင်၏ ၂.ရာသီ ၂.ဘာဝ မြင်ထားရာ တိုင်းပြည့်အတွက် ပညာရေး တိုးတက်မှ တင့်တယ်မည်ဖြစ်၍ ၅.တန့် ပညာရေးဘာဝကို ဦးစွာအကျိုးပြုပြီး  တင့်တယ်မှု ၉. တန့်ကို ဒုတိယ အကျိုးပြုသည်ဟု ဆိုပါသည် ။။
        
    **၆.ကြာ** ဂြိုဟ်သည် ဘဏ္ဍာရေး ဝန်ဖြစ်သည့်အလျှောက် အခွန်ဆက်သမည့် ပြည်သူဘာဝ ပထနီ နှင့် မိမိ၏ အိမ်ထောင်ဘက် ပထနီဘာဝကိုသာ ကြည့်ရန် တာဝန်ရှိသဖြင့်
    ကြည့်၍ မြင်သည် ။
    
    **စနေ** ဂြိုဟ်သည် လုပ်သား ပြည်သူ ဖြစ်သည့်အားလျှော်စွာ။  ဝိရိယလုံးလ ထုတ်ရန် သဟဇ ၃.တန့်နှင့် အလုပ်အကိုင် က မ္မ ဘာဝ ကို ကြည့်ရှုရန် တာဝန်ရှိသည့်အလျှောက်
    ၂.အိမ်ပိုင်ဖြစ်ပြီး  အလုပ်ကိုင် တိုးတက်ရန် ဝိရိယ သည် အရေးကြီးသည်ဖြစ်၍ ၃.တန့် ဝိရိယ ဘာဝကို ပထမ အကျိုးပြုပြီး က မ္မ ဘာဝ ၁၀.တန့်ကို ဒုတိယ အကျိုး ပြုသည်ဟု ဆိုပါသည်
    
    **၈.ဟု** သည် လူမိုက်ပီပီ ၂.တန့် စုထား သော ပ စ္စည်း ၅.တန့် ကြောက်ရွံ့ရသော ပညာရှိနှင့်  ၉.တန့် တန်ခိုးရှိသူ မင်းအစိုးရတို့ ကို ကြည့်၍ မြင်သည်  ၈.ဟု သည် လူမိုက်ပီပီ လောဘ မီးကြီးသော အမှောင်သမားဖြစ်၍ ၂.တန့်ကို ပထမ ဦးစားပေး ..၅.တန့် ၉.တန့်ကို ဒုတိယ ဦးစားပေး မြင်သည်ဟု ဆိုပါသည် ။
        
    **ကိတ်** ဂြိုဟ်သည် ...ဇနမ ကာရက အခြေခံကြီးကြီး ခိုင်ခိုင် တည်ဆောက်လိုသူဖြစ်သည့်အလျှောက် ..ဝိရိယ ၃.တန့်ကိုသာလျှင် ကြည့်မြင်မှု ရှိသည်ဟု ဆိုပါသည် ။။
        
    ဂြိုဟ်မြင်ရာတွင် .. မြင်သောဂြိုဟ်က အမြင်ခံရသော ..ဂြိုဟ်ကို ကျေးဇူးပြုရမှု။ အကျိုးဆောင်ရမှု ရှိမြဲဖြစ်သည် ..အမြင်ခံရသောဂြိုဟ်က။ မြင်သောဂြိုဟ်ကို အကျိုးမပြုပေ ။
    အမြင်ခံရသောဂြိုဟ်သည် ..မြင်သောဂြိုဟ်၏ ရန်ပြု ခံရသော ဂြိုဟ်မဖြစ်ရန် အရေးကြီးသည် ။ ....အမြင်ခံရသော ဂြိုဟ်က မြင်သော ဂြိုဟ်အား ရန်ပြုစေကာမူ ။မြင်သောဂြိုဟ်က ရန်မပြုလျှင်(သို့)မိတ်ပြုလျှင်   မြင်သောဂြိုဟ်၏ အားသည် အကျိုးသက်ရောက်မှု ရှိစေသည်ဟု ယူဆရပါသည် ။
    မြင်သော ဂြိုဟ်နှင့်  အမြင်ခံရသော ဂြိုဟ်တို့သည် ဟောရတ်ခြင်း တူခဲ့လျှင် အကျိုးပေး ကောင်းမွန် ပြောင်မြောက်မှု ရှိစေတတ်၏ လို့ယူဆရပသည် ။
    အကယ်၍ ...မြင်သောဂြိုဟ်သည်။ အမြင်ခံရသောဂြိုဟ်အား  ။ရန်ပြုသူ ဖြစ်လင့်ကစား။ ဟောရတ်ခြင်း။ တူပါက အကျိုးမပေးပဲ မနေနိုင်။ ဥပမာ  အလိုမတူ သဘောမတွေ့သော ချွေးမ ကို ရထားစေကာမူ  ချွေးမ၏  အပြုအစု ကောင်းက တဖြည်းဖြည်း လုပ်ရည်ကိုင်ရည်ကို သဘောတွေ့ပြီး  နှစ်ချိုက်ရသကဲ့သို့ ရှိ၏ လို့ယူဆရပါတယ် ။
        
    **၅.တေး** သည်  လောကု တ္တရာ ဂြိုဟ်  မဇ္ဇိမ ပဋိပဒါ ဂြိုဟ် ဖြစ်သဖြင့် ဂြိုဟ်တို့အား ရန်အဖြစ်နှင့် ရန်ပြုလျှက် မြင်စေကာမူ အမြင်ခံရသော ဂြိုဟ်၌  အကျိုးမပျက်စီးနိုင်ဟု ဆိုပါသည် ။


- **ဖလိတဝေဒ ၁၃**(ဂြိုဟ်ပူး  ဂြိုဟ်ယှဉ်  ဂြိုဟ်မြင်  ဂြိုဟ်ရပ် သမ္ဗန္ဓ) 
    
    
    
    ဂြိုဟ်တို့၏ သမ္ဗန္ဓ များ
    
    သမ္ဗန္ဓ ဆိုသည်မှာ  ဆက်သွယ်ခြင်းလို့ အဓိပ္ပါယ်ရပါတယ် ဆက်သွယ်ခြင်းဆိုရာတွင် ဆက်သွယ်ပုံအမျိုး မျိုး ရှိပါတယ် ဆက်သွယ်တိုင်းလည်း အကျိုးပေးသည် မဟုတ်ပါ  ဆက်သွယ်ပုံ မတူလျှင် အကျိုးပေးလည်း မတူနိုင်ပါ
    လူတွေများလို တဦးနှင့် တဦး ဆက်သွယ် ဆက်ဆံကြသလိုပါပဲ လူတွေမှာလို အဖွဲ့ အစည်း ဖွဲ့ နေထိုင်ကြသလို နေထိုင်ကြပါတယ် ဘာမှအင်အား မရှိ ချို့တဲ့သော သူတယောက်ပင် ဖြစ်လင့်ကစား  ဂုဏ်ရှိန်ကြီး ရာထူး ကြီးသောသူနဲ့ပေါင်းရပါသော် ထိုအရှိန်အဝါများ ဟတ်၍ လူရာ ဝင်တတ်ရသလို ဂုဏ်သရေရှိ လူကြီးမင်း တစ်ယောက်ပင်ဖြစ်သော်လည်း သူခိုး ဂျပိုးနှင့် ပေါင်းမိသောအခါ ဂုဏ်အသရေ ကျဆင်းရတတ်သလို ဂြိုဟ်တွေမှာလည်းထိုကဲ့သို့ အချင်းအရာများ ယူဆကာ ဟောပြောရခြင်းပါပဲ
    
    **သ မ္ဗ န္ဓ ၅.မျိုး**
    ဗေဒင် ကျမ်း တွေ အတော်များ များအရ သမ္ဗန္ဓ ကို လေးမျိုး သာလျှင်ပြထားတာကို အများဆုံးတွေ့ရလေ့ရှိပါတယ် ဆရာဦးမြကြီးကတော့  ၅. မျိုးပြထားပါတယ် ကျွန်တော်လည်း ထိုအတိုင်းပဲလိုက်နာ ကျင့်သုံးပါတယ် 
    
    - ၁ ပရိဝတ္တန ယောဂ သ မ္ဗ န္ဓ
    ဤ သမ္ဗန္ဓ မှာ ရာသီပိုင်အိမ် အချင်းချင်း လဲလှည်လျှက် ငါ့အိမ် မင်းနေ မင်းအိမ်မှာ ငါ နေတယ်ဆိုတဲ့ သဘောပါပဲ  ဤ သမ္ဗန္ဓ မျိုးကို ပထမ သမ္ဗန္ဓ ဟုလည်း ခေါ်ဆိုပါတယ် ..အချင်း ချင်း မိတ်ဖြစ်က ကောင်းပြီး ရန်ဖြစ်ပါက မကောင်းဟု ဆိုပါတယ် .
    
    - ၂ အည မည ဒဿန ယောဂ သ မ္ဗ န္ဓ  
    ဤ သမ္ဗန္ဓ မှာ ဂြိုဟ်တလုံး နှင့် တလုံး အပြန်အလှန်မြင်ထားသော သမ္ဗန္ဓ ဖြစ်ပါသည်  ဤ သမ္ဗန္ဓ ကို ဒုတိယ သမ္ဗန္ဓ ဟုလည်း ဆိုပါသည်  ..
    
    - ၃ သာမိ ဒဿန ယောဂ သမ္ဗန္ဓ 
    ဤ သမ္ဗန္ဓ မှာ ဂြိုဟ်တလုံးကို မိမိပိုင်အိမ်တွင်ထားပြီးအိမ်ရှင်ကမြင်ထားခြင်းပါသည်  ပုံကား သမီးပေး၍ သမက်ကို အိမ်ပေါ်ထင်ထားသကဲ့သို့သဘောမျိုးဖြစ်ပြီး   သမက်က ရာထူးကြီးရင် ကြီးသလောက် ပိုက်ဆံ ထောရင်ထောသ‌လောက်  ခံစားခွင့် ကောင်းနိုင်တဲ့သဘောကိုဆိုပါသည် ဤ သမ္ဗန္ဓ ကို 
    တတိယ သမ္ဗန္ဓ ဟုလည်း ဆိုပါသည် ..
    
    - ၄ ဒဿန သာမိ ယောဂ သမ္ဗန္ဓ
    ဤသမ္ဗန္ဓ မှာ  ဂြိုဟ်တလုံးပိုင်သော အိမ်တွင် ရပ်တည်ပြီး  ထိုရပ်တည်သောဂြိုဟ်က  အိမ်ရှင်ကိုမြင်ထားခြင်းဖြစ်ပါသည် ... ဤ သ မ္ဗ န္ဓ ကို စတုတ္ထ သ မ္ဗ န္ဓ ဟု ဆိုပါသည် 
    
    - ၅ ယောဂ သမ္ဗန္ဓ 
    ယောဂ သမ္ဗန္ဓ ဆိုသည်မှာ တရာသိိိိိီ တည်းဖြစ်ေစ   ရာသီခွာသော်လည်း အံသာခွင် နီးကပ် ပူးယှဥ် နေခြင်းကို ယောဂ သ သမ္ဗန္ဓ  ဟုခေါ်ပါသည်။  
    
    ဤ ယောဂသမ္ဗန္ဓ တွင်   ..
    
    | အမှတ် | အခြေအနေ | အံသာနီး/မနီး | ဟောရတ်တူ/မတူ | တန်းစား         |
    |-------|----------|---------------|---------------|----------------|
    | (၁)   | မိတ်ဖြစ် | အံသာနီး     | ဟောရတ်တူခဲ့လျှင် | ပထမတန်းစား   |
    | (၂)   | ရန်ဖြစ်  | အံသာနီး     | ဟောရတ်တူမူ    | ဒုတိယတန်းစား |
    | (၃)   | မိတ်ဖြစ် | အံသာမနီး    | ဟောရတ်တူမူ    | တတိယတန်းစား |
    | (၄)   | မိတ်ဖြစ် | အံသာနီး     | ဟောရတ်မတူမူ   | စတုတ္ထတန်းစား |
    | (၅)   | မိတ်ဖြစ် | အံသာမနီး    | ဟောရတ်မတူမူ   | ပဉ်စမတန်းစား |
    | (၆)   | ရန်ဖြစ်  | အံသာနီး     | ဟောရတ်မတူမူ   | ဆဌမတန်းစား   |
    | (၇)   | ရန်ဖြစ်  | အံသာမနီး    | ဟောရတ်မတူမူ   | သတ္တမတန်းစား |



    ဤကဲ့သို့ ယောဂသမ္ဗန္ဓ  များကို အဆင့်များခွဲကာ  အကျိုးပေး သန်မသန်
    
    ယောဂ (ယုဂ်) တွေကို ဆုံးဖြတ်ရာမှာ ကြည့်အပ်ကြောင်းပါ။ အချို့သော ဟောကွက်များတွင် ရာသီ ဇာတာ တခုတည်းနှင့် ဟောပြောရန် မလုံလောက်ကြောင်းကိုလည်း သတိချပ်ရပါသည် 
    သမ္ဗန္ဓ  ၅ မျိုး လုံးမှာ  မိတ် ရန် တော်စပ်မှု သဘောကို အ‌လေးထား စဥ်းစားတာကိုလည်း တွေ့ရပါတယ် 
    တမျိုးခြင်းစီ အလိုက် အောက်ပါ   ပုံစံ နမူနာနှင့် တွဲပြီး လေ့လာပါရန်
    
    ![image.png](images/image%207.png)

    ဘေးရန်ကင်းကွာ ချမ်းသာမြဲကြပါစေ


- **ဖလိတဝေဒ ၁၄** (ပရိယာယ် နှင့် ဂုဏ် ၁)
    
    ![image.png](images/image%208.png)
    
    အခုပြောသွားခဲ့တဲ့ နက္ခတ် ဗေ ဒင် အခြေခံ စည်းမျဥ်း သဘောတရားတွေအရ
    လဂ် (သို့) စန်း တခု ခုကို‌ တွေ့လိုက်ရတာနဲ့ ယေဘူယျ ဟောကွက် တခုကို ဘယ်လိုထုတ်ရတယ်
    ဘယ်လိုစဥ်းစားရတယ် (သို့) ရာသီဖွားအဟော အနေနဲ့ ဟောလိုတဲ့အခါဘယ်လို ယူဆဟောပြောသင့်တယ်ဆိုတာက အစ သဘောပေါက် နားလည် နိုင်မည့် အခြေ အနေ တရပ်ကို တင်ပြပါမယ်
    
    - ဥပမာ
    မိဿ ရာသီ ဆိုပါစို့ ....လဂ် (သို့) စန်း တစ် ခု ခု ကို မြင်လိုက်တာနဲ့  ဘာဂြိုဟ်မှ မပါသေးပဲ  ယေဘူယျ ‌ဟောပြပါမယ် ..
    မိဿ လဂ် (သို့) စန်း တစ်ခု ခုကို တွေ့ရပါက
    
    ၁. ကမ္ဘာ ဦးခေါင်း ပထမဦးဆုံးသော ရာသီ
    ၂. မိဿ ရာသီရဲ့ နောက်ခံကြယ်စု ပုံသဏ္ဍန်ဟာ ဆိတ်ရုပ် ဖြစ်တယ် (သို့) သိုးထီး ဝပ်လျှက် ပုံသဏ္ဍန်ဖြစ်တယ် 
    ၃. တေဇော မီးရာသီ ဖြစ်တယ် 
    ၄.စရ  လှုပ်ရှားသော ရာသီဖြစ်တယ်
    ၅. ဝိသမ  ကြမ်းတမ်းသောရာသီဖြစ်တယ် 
    ၆.လိင် အရ  ကျားရာသီ ဖြစ်တယ် 
    ၇.အင်္ဂါ ကသစ်မူပြီး တနင်္ဂနွေ ဥစ် စနေ နိစ် မူတယ်
    
    ဒီအချက်တွေကို စုစည်းပြီး မိဿ ရာသီတွင်  လဂ် (သို့) စန်း တစ် ခု ခု တည်နေသူများသည်
    အကြံကြီးပြီး ဦးဆောင်လိုစိတ်ရှိကြတယ် စိတ်မြန် ကိုမြန်နဲ့ လုပ်လိုစိတ်ရှိကြတယ်
    ၃.င်္ဂါ ဂြိုဟ် ကြောင့် စိတ်ဇောကြီးတတ်ပေမယ့်  စနေ ဂြိုဟ် နိစ်မူသောရာ သီဖြစ်လို့ ဝိရိယအား နည်းသူတွေဖြစ်တတ်တယ် စရ မီးဖြစ်လို့ ကောက်ရိုး မီးလို ဟုန်းကနဲ ဒေါသ ထွက်တတ်ပြီး ဗြုန်းကနဲ လည်း ညိမ်းလွယ်တတ်တဲ့ လူစားမျိုးတွေဖြစ်‌တယ်
    အချိန် မှန် မှန်နဲ့ အချိန်ယူပြီး လုပ်ရတဲ့ အလုပ်တွေကိုလည်း ငြီးငွေ့တတ်တယ် စားချိန် သောက်ချိန် မမှန်တတ် ဘဝ တိုးတက် အောင်မြင်မှုကို အစဥ်လိုလားတတ်သော်လည်း
    ဖြစ်သလို နေထိုင်တတ်သူတွေလည်း ဖြစ်တယ် အချစ် စိတ် ရာဂစိတ် ပြင်းထန် တတ်သော်လည်း အလွန်် အကျွံ မဖြစ်အောင်လည်း ထိမ်းသိမ်းနိုင်စွမ်း ရှိတတ်ကြပြန်တယ် ...
    
    **အခုဟောချက်ထုပ်ပြသွားတဲ့**
    အခု ထွက်ရှိနေတဲ့ ၁၂.ရာသီ ရာသီဖွား ဟောကိန်း ဆိုတာတွေထက် အဆပေါင်းများစွာ သာလွန်အောင် ဟောပြောနိုင်တယ်ဆိုတာ ကိုယ်တိုင် သဘောပေါက်အောင်
    
    လေ့လာပြီးမှ သိလာပါလိမ့်မယ် ဒါဟာ ကွန်ချက်တွေပါပဲ ဒါကြောင့်မို့ အခြေခံတွေကို ပိုင်နေမှကိုဖြစ်မှာပါ ဒါတောင် ယေဘူယျ အဟောတွေပဲ ရှိပါသေးတယ် ..
    ရာသီဟောလို့လည်း ပြောလိုက ပြောနိုင်ပြီး ဇာတာတွက်တဲ့အခါ လဂ်. ဆိုတာ ပါလာသည့် အတွက် မိဿ လဂ်၏
    စိတ်နေစိတ်ထား ညဥ် စရိုက် လို့ လည်း ဆိုလို့ရပါမယ် ရာသီ ၁၂.ပါး ဘာဝ ၁၂.ပါး အတွက် ရာသီ တစ်ခု ဘာဝ တစ်ပါးကို ဦးစွာ ပိုင်ပိုင် နိုင်နိုင် လေ့ကျင့်ထားမယ်ဆိုရင် ကျန်သော ၁၁.ပါး အတွက်လဲ သဘောပေါက် နှစ်ခြိုက်လာမှာပါ ။
    
    ဗေဒင်မှာ အကြံ စာမှာအ အံ ဆိုသည့်အတိုင်းပဲ လိုလျှင်ကြံဆ နည်းလမ်းရ ပါသတဲ့ကြံဆ တယ်ဆိုတိုင်းလည်း ဗရမ်း ဗတာ ကြံဆခိုင်းတာတော့ မဟုတ်ဘူးပေါ့ ဗေဒင်ရဲ့ စည်းတွေ ဘောင်တွေထဲကပဲလွှတ်မသွားအောင် ကြံဆ နိုင်ရပါမယ် ။ ဘေးကင်းလို့ ရန်ကွာ ချမ်းသာမြဲကြပါစေ


- **ဖလိတဝေဒ ၁၅** (ပရိယာယ် နှင့် ဂုဏ် ၂)

    ရာသိိိိိိိိိိိိိိိိိိိိိိိိိိိီ ဇာတာခွင်ထဲတွင် ရာသီပရိယာယ် နဲ့အတူ ပုံသေ သတ်မှတ်ထားတဲ သဘောတရားတွေကို စက်ဝိုင်းထဲ အပြီး ထည့်ပေးထားပါတယ်
    လေ့လာသူများလွယ်ကူ စေရန်ဖြစ်ပါတယ်ပါ စက်ဝိုင်းရဲ့ အပြင်ဆုံး စရ ထိရ ဒွေးဒဟ အတွင်း ဆုံးမှာ မိဿ ဗြိဿ မေထုန် ကရကဋ် ဆိုပြီး တွေရပါလိမ့်မယ်
    စရ ထိရ ဒွေးဒဟ နဲ့ ကျား / မ = ဝိသမ / သမ  ဆိုတာတွေကတော့ ရှေ့ ပိုင်းက ရှင်းသင့်သလောက်ရှင်းပြီးပါပြီ အခု ဒီအထဲမှာပါတဲ့ ဒွါရ ဗဟိ အဗ္ဘာန် ဆိုတာရယ် ဓါတု မူလ ဇီဝ ဆိုတာ ရယ် မရှင်း ရသေးတာများ ကို နည်း နည်း ရှင်းပေးပါမယ်
    ဒွါရ ဆိုတာ တခါးပေါက် ဗဟိဆိုတာ အလယ်  အဗ္ဘာန် ဆိုတာ အကျိုအကြား (လမ်း)လို့လည်း အဓိပ္ပါယ်ဖွင့်ပါတယ် ဒီအကြောင်းတွေကို များသောအားဖြင့်

    **ဟူးရား** ဇာတာတွေမှာ အများဆုံးသုံးပါတယ် ပစ္စည်းပျောက်လူပျောက် စသည်များမှာပေါ့ ပျောက်တဲ့ပစ္စည်း ဘယ်နေရာမှာ ရှိနေနိုင်တယ် လူဆိုလည်း ဘယ်နားလောက်ရောက်နေပြီ ဆိုတဲ့ ခန့်မှန်းရတာမျိုးပေါ့
    
    **ဓါတု** မူလ ဇီဝ ဆိုတာက တော့
    **ဓါတု** ဓါတ် သတ္ထု ပစ္စည်း
    **မူလ**သစ်ဥ သစ်ဖု သစ်ပင်
    **ဇီဝ** အသက် လူ မှအစ သက်ရှိ သတ္တဝါ မှန်သမျှ နဲ့ အကျုံးဝင်ပါတယ် နောက် တစ်ခုက 
    **ပုည** ပုသကရ အာဒါန ပုည ကုသိုလ် ပုသကရ သတ်သော အာဒါန .ယူသော လို့ အဓိပ္ပါယ် ဖွင့်ပါတယ် ..
    

    **စက်ဝိုင်း** ပရင့်ထုတ်ပြီး လေ့လာနိုင်ပါတယ်

    ![image.png](/images/image15.jpg)

    
    ဗေဒင်မှာအကြံ စာမှာ အအံ ဆိုသည့်အတိုင်း ကြံဆ ဟောပြောနိုင်ရန် ရှေး ဆရာမြတ်တွေက ဖေါ်ထုတ်ပေးခဲ့တာတွေပါ လိုတဲ့အခါ လိုသလို ဖေါ်စားနိုင်အောင် ကုန်ကြမ်းသဘော မျိုးတွေပါပဲ နက္ခတ်ဗေဒင် ဇာတာ ဖွဲ့အပိုင်းကို ၊ App. တွေရှိနေတဲ့အတွက် ကိုယ့်ဇာတာကို အကြမ်းဖျဉ်း အားဖြင့် လဂ်.စန်း ၁.နွေ နဲ့
    ဥစ် ကသစ် နိစ် ပြ ဆိုတာ တွေလောက်တော့ ကျွန်တော်စာတွေကို ဖတ်ရင်းနဲ့ပဲ လူတိုင်း လိုလို နားလည်သိရှိ သွားလိမ့်မယ်လို့ မျှော်လင့်မိပါတယ်   ။
    သို့ပေမယ့် ပညာ ရပ်တစ်ခုကို ကောင်းစွာ တတ်ကျွမ်းလိုသူတွေအဖို့ စ လယ် ဆုံး သုံးပါ နားလည်နိုင်နိုင်ရန်
    ဆရာ တဦး ဦး ဆီမှာ သင်ကြားခြင်းက ပိုပြီး ကောင်းမွန်ပြည့်စုံနိုင်ပါတယ်။ ဗဟု သုတ ရှာသူဟာ ဗဟုသုတ အဆင့်မျှသာ ရပါမယ်
    ဆရာ မတင် တပြည့်ခံ သင်လိုသောစိတ် မရှိပဲနဲ့တော့ဘယ်ပညာရပ်မှ အလွယ်နဲ့မရနိုင်ပါဘူး။ ဝါသနာရှင်ဟာ ပညာရှင်ကို အားကိုးရသလို
    
    ပညာ ရှင်ဟာ ပါရမီ ရှင်ကို အားကိုးရတယ် ဆိုတဲ့စကားအတိုင်း။ ပါရမီ ရှင်များလည်း ဖြစ်ကြပါစေ ။
    ဘေးရန်ကင်းကွာ ချမ်းသာမြဲကြပါစေ
    
- **ဖလိတဝေဒ ၁၆** (နက္ခတ် ၁)
    
    နက္ခတ် အကြောင်း နက္ခတ် ဗေဒင်လို့ ပြောပြီး အခုထိ ရေးလာသမျှ နက္ခတ်အကြောင်း မပါသေးပါဘူး အဲဒီတော့ အခုပြောပါမယ် အရင်ဆုံးသိထားရမှာက နက္ခတ် တွေမှာ တန်ဘိုးလေးတွေရှိပါတယ် ဒါလေးကိုလည်းလေ့ကျင့်ထားပါ ။
    
    နက္ခတ် ၂၇.လုံး ရှိပါတယ်
    နက္ခတ် ၁.လုံး မှာ  ၄.ပါဒ်ရှိပါတယ်
    ၁.ပါဒ် မှာ ၁၅. ဃဋီ ရှိပါတယ်
    နက္ခတ် ၁.လုံးမှာ ၆၀.ဃဋီ မှာ
    ၁.ဃဋီမှာ ၆၀. ဝိဃဋီ ရှိပါတယ်
    
    ဒါလေးကို အလွတ်ရနေအောင် ကျက်ထားပါ
    
    ပြီးရင် လေ့ကျင့်ခန်းလေးလုပ်ကြည့်ပါ ။

    | နက္ခတ် | ဃဋီ | ဝိဃဋီ |
    |--------|------|--------|
    | ၁၅     | ၂၀   | ၁၀     |
    | ၁၀     | ၂၅   | ၉  (+)  ပေါင်းခြင်း|
  
    _______________________
    
    |၂၅.       |        ၄၅|         ၁၉| 
    (ရပါတယ်  ၄၅÷၁၅= ၃.လဒ်  အကြွင်း (၀)ဖြစ်ပါတယ်  ၂၅.လုံး ၃.ပါဒ် . ၀.ဃဋီ .၁၉.ဝိဃဋီ) ဆိုပြီး ရရှိပါမယ် ။
    
    ပေါင်းတဲ့အခါမှာ ဝိဃဋီ ၆၀. ပြည့်လျှင် ဃဋီသို့ ၁.ခု တက်ပါ ဃဋီ ၆၀.ပြည့်လျှင် နက္ခတ် သို့ ၁.ခုတက်ပါ
    
    **နက္ခတ်**၂၇. ထက်ကျော် လျှင် ၂၇.ဖြင့်စားပါ (သို့) နှုတ်ပါ သုတန်ဘိုး ပြည့်သည့်အခါ မနေရာသည့်အတိုင်း တက်ရပါတယ် ။
    ဇယားကွက်ထဲမှာ ကြည့်သည့် အခါ အလွယ်သိနိုင်ပါတယ် ဇယားကွက်မှာ နက္ခတ် နဝင်း နှစ်မျိုးလုံး ပါ ပါတယ် -
    
    **ဒီဇယားကွက်** ဘယ် လို ဖြစ်လာ သလဲ အလွယ်သိနိုင်တဲ့ နည်းက
    
    - ၁၂.ရာသီ အတွက် အံသာ ဒီဂရီ ၃၆၀. ထားပါတယ်
    - ထို ၃၆၀.ကို ၁၂.စား ရာသီ ၁.ခုရဲ့ တန်ဘိုး ရပါတယ်
    - ထို ၃၆၀.ကို ၂၇.စား (၁၃.အံသာ ၂၀.လိတ္တာ) နက္ခတ် ၁.လုံးရဲ့ တန်ဘိုးကိုရပါတယ် ။
    - ၁.ရာသီမှာ အံသာ ၃၀.ရှိရာ
    - ထို အံသာ ၃၀.ကို ၉.နဲ့စားပါက (၃.အံသာ ၂၀.လိတ္တာ) ရပါမယ်
    - ၁၅.ဃဋီ မှာ ၁.ပါဒ် ၄.ပါဒ် ၁.နက္ခတ် ဃဋီ ၆၀.မှာ ၁.နက္ခတ် ၁၀၈.ပါဒ် မှာ နက္ခတ် ၂၇.လုံး အသေအခြာ သိလို တတ်လိုသူတွေ အတွက် ဇာတာ ဖွဲ့အပိုင်းကိုပါ တွဲပြီးလေ့လာသင့်ပါတယ်
    
    အောက်က စက်ဝိုင်း လေးနဲ့ တွဲပြီးလေ့ကျင့်ကြည့်ပါ
    
     ![image.png](/images/image16.jpg)

    ဘေးရန်ကင်းကွာ ချမ်းသာမြဲကြပါစေ


- **ဖလိတဝေဒ ၁၇**
    
    နက္ခတ် ဗေဒင်မှာ ရာသီ အား ဂြိုဟ် အား ဘာဝ အား ဆိုပြီး
    
    အား ဗလ တွက်ချက်မှု များ အမျိုး မျိုး ရှိပါတယ်  အဲဒီ အထဲကမှ
    
    ယခုပြော ပြမည့် အကြောင်း အရာက ဂြိုဟ် တလုံးဟာ သူရပ် တည်ရာနေရာ အရ သူ့ရဲ့ ဝါသနာပါ  ဗီဇ(ကာရက) အရ ဘယ်လောက်အထိ သူနဲ့ အကျွမ်း ဝင်စေပါသည်လဲ လို့ ကြည့်ရတဲ့ သဘောမျိုးပါပဲ  =
    
    အားဗလ ဆိုတဲ့ အသုံး အနှုန်းဟာ   ဂြိုဟ် တလုံး ကို .....လူလို သဘောထားကြည့်မည်ဆိုပါက .......  လူတစ်ယောက်ဟာ   ... ကာယ ဗလ တောင့်တင်းပြီး ... ပေါင်ချိန် တစ်ရာ ထမ်းနိုင်ခြင်း ရှိသူနဲ့
    
    
    
    ကာယ ဗလ ချိနဲ့ပြီး   ပေါင်ချိန် ငါးဆယ်တောင် မထမ်းနိုင် သူ ဆိုပြီး ထိုနှစ်ဦးမှာ မတူညီတဲ့ ကိုယ်ပိုင် ဝါသနာ နှင့်
    
    (ကာရက)စရိုက် အလုပ် ကျွမ်းကျင်မှု ဆိုတာရှိပါတယ် ။
    
    
    
    သူတို့ ထမ်းဆောင်ရမည့် ဘာဝ တာဝန်နဲ့ သူတို့ရဲ့ ဝါသနာပါ ကရက စရိုက်တို့ လိုက်ဘက်မှု ရှိမှ ဇာတာရှင်ကို ကောင်းစွာ အကျိုးပြုနိုင်မှာပဲဖြစ်ပါတယ် ....အင်အားဆိုတာ .. ဇာတာရှင် အတွက် ကောင်းဖို့လား ..
    
    ဆိုးဖို့လား ဆိုတာကိုလဲ ထည့်တွက်ရပါ‌သေး တယ် .... အင်အား ကောင်းတိုင်း  ကောင်သည်မဟုတ်ဟု ဆိုပါတယ် ။
    
    
    
    ဂြိုဟ် တလုံးဟာ ယောဂ ကာရက ဂြိုဟ် ဖြစ်.ပြီး ဘာဝ ကောင်းမှာ နေထိုင်ရကာ အားဗလ လည်း ကောင်း မည်ဆိုပါက ကောင်းကျိုး ပေးမှာ အမှန်ပါပဲ ... အကယ်၍ ဂြိုဟ် တလုံးဟာ  မာရက ဂြိုဟ် ဖြစ်ပြီး
    
    ဘာဝ နေထိုင်မှုမှာလည်း မမှန်ကန် အင် အားဗလကလည်း တောင်းတင်းနေပါက ကောင်းကျိုး‌ပေး မယ်လို့ အာမခံလို့ မရတော့ပါဘူး ။ ဘာနဲ့ တူသလဲဆိုရင် ။ ကိုယ့် ရဲ့ ရန်သူ ကိုယ့်ကို သတ်ဖြတ်မည့်သူက အင်အား ဗလ ကောင်းနေ မှတော့ မြန် မြန် အသတ်ခံရဖို့သာ ရှိပါတော့မယ် ။
    
    ဒါကြောင့် အင်အား ဆိုတာ အမျိုးမျိုး ရှိပါတယ်လို့ မှတ်ထားစေချင်ပါတယ် .
    
    [**#ဆဌ**](https://www.facebook.com/hashtag/%E1%80%86%E1%80%8C?__eep__=6&__cft__[0]=AZVdgi7uOGTfTJycJcxM2UEKHof1-6V9S401wb5I9OiWNJAtXZ4nLqYonh8KAaf4LAI1REFNTzvbx9mR40aJKqnPO7anYBR1iGDPx3phBhdSw5TUtXuz9tWwcAtphkhaGN7XIBfjan-6zrt8Rh-RZC0IX9jk-6eB6-YExHGZuc82QQ&__tn__=*NK-R).ဗလအားခေါ် .အား(၆) ပါး
    
    .............................................
    
    ၁"
    
    
    
    ကာလဗလအား ....အချိန်အခါ၏အား၂"
    
    
    
    စေဌာဗလအား.....သဘောင်အား၃"
    
    
    
    ဥစ္စ ဗလ အား    ..အမြင့်အား ၄ "
    
    
    
    ဒိသာဗလအား    ..အရပ်မျက်နှာအား၅
    
    
    
    အာယနဗလအား   ..အယဉ်အား ၆ "
    
    
    
    ဌာနဗလအား      .. တည်နေရာအား
    
    
    
    ကာလဗအား ××(၂၃၆)ဂြိုလ်တို့ သည် .ညအခါ၌  အားရှိ၏×× (၁၅၀) တို့သည် နေ့အခါ၌အားရှိ၏
    
    ၄.ဟူးဂြိုလ် .နေ့ /ည .နှစ်ပါးလုံးအားရှိ
    
    သောမဂြိုလ်တို့ ...လဆန်းပက္ခ ၌.အားရှိ
    
    ပါပဂြိုလ် တို့ ..လဆုတ်ပက္ခ၌ အားရှိ ..
    
    
    
    စေဌာဗလအား.××ပုဏ္ဏ စန်း (လပြည့်စန်း)
    
    စေဌာဗလ ...အားရှိ.
    
    ၁.နွေဥတ္တရယဥ၌အားရှိ .
    
    ပဉ္စတားဂြိုလ်အားလုံး(၃၅၄၆၀)ဗျဂ္ဃဇာကျင့်(ဝါ)ဝကျ
    
    သွားလျှင်.နောက်ဆုတ်သည့်အခါ အားရှိ .
    
    သည့်ပြင်ဂြိုလ်ခြင်းစစ်ထိုး(ဂြဟယုဒ္ဓ)ဖြစ်ကြတဲ့အခါ
    
    မြောက်ဘက်ကနေတဲ့ဂြိုလ်စစ်နိုင်၍ အားရှိ
    
    
    
    ဥစ္စ ဗလအား ××မြေပြင်မှ အမြင့်ဆုံး မိမိတို့ဥုစ်ရာသီ
    
    ဥုစ်အံသာသို့ရောက်တဲ့အခါအားရှိ ..
    
    
    
    ဒိသာဗလအား ××(၄၅)ဂြိုလ် နှစ်လုံး လဂ်.၌.အရှေ့အ
    
    ရပ်တွင်အားရှိ..(၂၆)ဂြိုလ် နှစ်လုံး လဂ်.ရဲ့၄.တန့်ဘာဝ
    
    မြောက်အရပ်၌အားရှိ ..(ဝ)ဂြိုလ်လဂ်ရဲ့ ၇.တန့် ဘာဝ
    
    အနောက်အရပ်၌အားရှိ .(၁၃)ဂြိုလ် နှစ်လုံး လဂ်ရဲ့
    
    ၁၀.တန်ဘာဝ.တောင်အရပ်၌အားရှိ ..
    
    [**#အာယနဗလအား**](https://www.facebook.com/hashtag/%E1%80%A1%E1%80%AC%E1%80%9A%E1%80%94%E1%80%97%E1%80%9C%E1%80%A1%E1%80%AC%E1%80%B8?__eep__=6&__cft__[0]=AZVdgi7uOGTfTJycJcxM2UEKHof1-6V9S401wb5I9OiWNJAtXZ4nLqYonh8KAaf4LAI1REFNTzvbx9mR40aJKqnPO7anYBR1iGDPx3phBhdSw5TUtXuz9tWwcAtphkhaGN7XIBfjan-6zrt8Rh-RZC0IX9jk-6eB6-YExHGZuc82QQ&__tn__=*NK-R) ××(၂၄၀)ဂြိုလ် သုံးလုံးဒက္ခိဏယဉ်၌အားရှိ (၃၅၆)ဂြိုလ်သုံးလုံး ဥတ္တရယဉ်၌အားရှိ .
    
    ဌာနဗလအား ××ဂြိုလ်တို့သည် .ရာသီ .ဟောရတ်
    
    တြင်း .ဒွါဒသင်း .နဝင်း ..တိံသင်း .ဝဂ္ဂဆိုတဲ့ (၆)ပါး
    
    မှာ..တည်တဲ့အခါမှာ ...ဥုစ် .တြိဂုဏ် .ကသစ် .မိတ် .
    
    ဝဂ္ဂများမှာတည်လျှင် .ဌာနဗလအား ရှိ ..
    
    ၄.ဟူး နဲ့ စနေ ဂြိုလ် .ရာသီအလယ်(၁၀)အံသာ၌အားရှိ ..
    
    (၁၃၅)ဂြိုလ် သုံးလုံး ရာသီအစ(၁၀)အံသာ၌အားရှိ
    
    (၂၆)ဂြိုလ်. ရာသီအဆုံး(၁၀)အံသာ၌အားရှိ..
    
    ဘေးရန်ကင်းကွာ ချမ်းသာမြဲကြပါစေ


- **ဖလိတဝေဒ ၁၈**
    
   
    
    ခေ တ္တ ကာရ ဂြိုဟ်
    
   
    
    .........................…....
    
    ခေ တ္တ ကာရက ဆိုတာ
    
    ဂြိုဟ် တလုံး သူရပ်တည်ရာ အံသာ အနု အရင့်အရ
    
    (သို့)  အံသာ အကြီးဆုံးမှ အငယ် အဆုံးတိုင်အောင် ခေ တ္တ ခဏ မျှ တာဝန်ထမ်းဆောင်ရသော ဂြိုဟ်တို့ကို ဆိုပါသည် ။
    
    အင်္ဂလိပ်လို အမှတ်အသားပြုပုံမှာ
    
    ၁
    
    
    
    Ak.၂
    
    
    
    Amk.၃
    
    
    
    Bk.၄
    
    
    
    Mk.၅
    
    
    
    Pik.၆
    
    
    
    GK.၇
    
    
    
    DK.....…..ဆိုပြီးပြပါတယ်
    
    ပါဠိ.. လိုတော့ ....
    
    ၁
    
    
    
    အ တ္တ မာ ကာရက ၂
    
    
    
    အမတျာ....……၃
    
    
    
    ဗရတ္တရု ......….၄
    
    
    
    မတ္တရု ............၅
    
    
    
    ပုတ္တရ .....…....၆
    
    
    
    လာ န တ္ထိ .....…...၇
    
    
    
    ဒါရဒါ .. ကာရက ဆိုပြီးပြပါတယ်
    
    မြန်မာ ..သက်သက် အလို တော့
    
    ၁
    
    
    
    ခန္ဓာ၂
    
    
    
    ပညာ၃
    
    
    
    သ တ္တိ၄
    
    
    
    အမိ၅
    
    
    
    သား၆
    
    
    
    ဆွေမျိုး၇
    
    
    
    သက်ထား .…ဟု မှတ်ရပါတယ်
    
   
    
    အသုံးပြုပုံကတော့ ..
    
    အတ္တမာ ။။ကာရက ကို
    
    ဥဒယ .လဂ် .သဘောထားပြီး .တနည်းအား ၁.တန့် သဘောထားကာ ။။
    
    ထိုမှ ။ ၂.တန့် ၃.တန့် ဘာဝ လျှောက်ကာ.
    
    ရာသီ စီး ဘာဝစီး နဝင်းစီး နဲ့ ချိန်ထိုး ဟောရတာပါ
    
    လက်တွေ့ အားဖြင့် ..ဟောပြောကြည့်ရာတွင်လည်း
    
    အတ္တမာ ကာရက နှင့် ဒါရဒါ ကာရက ၂.လုံးဟာ
    
    အတော် အလုပ် လုပ်တာကိုတွေ့ရပါတယ် ။
    
    ဥပမာ==== ဇာတာ တစ်ခုမှာ
    
    အတ္တမာ  ကာရက ဂြိုဟ် ရပ်တည်သော ရာသီ မှ
    
    လည်းကောင်း ။။။အတ္တမာ ကာရက ဂြိုဟ် စီးသော
    
    နဝင်း ရာသီ မှလည်းကောင်း ။။။ ၅.တန့် ဘာဝ သည်
    
    ပညာ ရေးကို  ၉.တန့် ဘာဝ သည် လုပ်ရည်ကိုင်ရည်
    
    စသည်တို့ ပေးစွမ်းနိုင်ကြောင်းပါပဲ ။
    
    အ တ္တ မာ ကာရက ဂြိုဟ် စီး သော နဝင်း ရာသီမှ
    
    ၅.တန့်တွင် ၁.နွေ ရှိပါက  သစ်ဥ သစ်ဖု တို့ကို ကျိုချက်
    
    ထုထောင်းပြီး ဆေးလုပ်ကာ ကုသရသော
    
    ဗိန္ဓော ဆေး‌ဆရာ ဖြစ်တတ်ပြီး ။
    
    ၃.င်္ဂါ ဂြိုဟ် ရှိပါက ခွဲစိတ် ကုသရသော ဆရာဝန် ဖြစ်တတ်ပါသည် ။
    
    ဘေးရန်ကင်းကွာ ချမ်းသာမြဲကြပါစေ


- **ဖလိတဝေဒ ၁၉**
    
    ........လဂ် .၄ .မျိုး အ‌ကြောင်း
    
    ![](https://static.xx.fbcdn.net/images/emoji.php/v9/t77/1/16/203c.png)
    
    န က္ခတ် ဗေ ဒင် မှာ လဂ် . ၄.မျိုးဆိုတာ ရှိပါတယ် ...
    
    ..…..ဒီ အကြောင်နဲ့ ပတ်သက် ပြီး ၂.ပိုင်း ခွဲထားပါတယ် ..
    
    ၁. ပိုင်းက ဇာတာ ၁.ဆောင် ရဲ့ ရင်းမြစ် ဖေါ်ထုတ်မှုကို ပြပြီး
    
    ၁.ပိုင်းက လူ့ဘဝအတွက် အရေးပါ အရာရောက်မှု များကို ညွန်ပြတဲ့အပိုင်းပါပဲ ...
    
    ၁️
    
    ![](https://static.xx.fbcdn.net/images/emoji.php/v9/tf3/1/16/1f539.png)
    
    အာဗာန လဂ်....ပဋိသ န္ဓေ တည်ချိန်ကိုယူပြီး တွက်တဲ့ လဂ်.၂
    
    ![](https://static.xx.fbcdn.net/images/emoji.php/v9/tf3/1/16/1f539.png)
    
    ဇနမ လဂ်. .အမိဝမ်း ကျွတ်ချိန်ကို ယူပြီးတွက်တဲ့ လဂ်.၃
    
    ![](https://static.xx.fbcdn.net/images/emoji.php/v9/tf3/1/16/1f539.png)
    
    အခါ လဂ် .ရှင်ပြု နားသ အိမ်ဆောက် လက်ထပ် မှု လဂ်
    
    .
    
    ၄
    
    ![](https://static.xx.fbcdn.net/images/emoji.php/v9/tf3/1/16/1f539.png)
    
    ပြဿနာ လဂ် ..ခုနှစ် . လ.ရက် မသိသူများ ဗေ ဒင် မေးလာသည့်အခါ ...မေးတဲ့ အချိန်ကို ကောင်း ကင် ဂြိုဟ် နေ ဂြိုဟ်ထား ကို ယူပြီး တွက်တဲ့ လဂ် ..
    
    .ဒီအကြောင်းတွေကိုတော့ အကြယ်တဝင့် မရှင်းပြတော့ဘူးပါဘူး ......
    
    နောက်တစ်မျိုးက ..ဇာတာ တဆောင်မှာ အဓိက အနေနဲ့ လျှပ် တပျက် ကောက်ယူ ကြည့်ပြီး ကောင်း  မကောင်း အကဲခတ်နိုင်တဲ့ အနေအထားလို့
    
    ပြောရမှာပါပဲ ..အဲတာတွေကတော့ .....
    
    ၁
    
    
    
    ဥဒယ လဂ် .ဟု ဆိုအပ်သော ... လူ့ ဘဝ အတွက် ပင်မ အစဦး အမှတ်အသားပြုရာ ....ခ န္ဓာ ကိုယ် ဦးခေါင်း ဦးနှောက် ဉာဏ်ပညာ အတွေး အကြံ အစည် ကာယ ဉာာဏ တည်ဆောက်မှု နဲ့ ပတ်သက်ပြီး
    
    ကောင်း   မကောင်း ခိုင်မာမှု ရှိ မရှိ ....ခိုင်မာမှု ရှိပြီး ဉာဏ်ရည် ဉာဏ်သွေး ကောင်းမွန်ပါက ...လူ ရာဝင် အထက် တန်းစား လူဘဝသို့ တက်လှမ်းနိုင်ပြီး ..မကောင်းပါက ..လူ့ အောက်ကျ နောက်ကျ နဲ့ နေရကာ လူရာမဝင်
    
    နိမ့်ပါးတဲ့ ဘဝနဲ့ပဲ နိဂုဏ်း ချုပ်တတ်သော အခြေ အနေများကိုပေးတတ်သည်. ၁.တန့် ဘာဝ လဂ်.....
    
    ၂
    
    
    
    မဓျ လဂ် . လူ့ ဘဝ အတွက် အလုပ် အကိုင် နဲ့ စားရေး သောက်ရေးတို့ကိုလည်းလောင်း
    
    .. ဂုဏ် သြဇာ တိက္က မ ကျော်ဇော ထင်ရှားမှု စသည်တို့ကို ပေးဆောင် ပေးစွမ်းတတ်သော ဘာဝ ဖြစ်ကာ ...ကောင်းမွန်ပါက .စားရေး သောက်ရေး ဖူလုံကာ သြဇာ တိက္က မ ကြီးတတ်ပြီး ....မကောင်းပါက ...အလုပ်မဲ့ကာ လူ့ အောက်ကျ နောက်ကျ နဲ့ နေရပြီး လူရာ မဝင် ဖြစ်ရတတ်၍ ..
    
    မဓျ.ဟု ခေါ်သော ...ကမ္မဘာဝ ...
    
    ၃
    
    
    
    အတ္ထ လဂ် .  စီးပွါးရေး ကြီးပွါးရေး တို့သည် ..တိုးတက်ရန် အတွက်
    
    မိတ်ဆွေ စစ် မိတ်ဆွေ မှန်များ လိုအပ် သလို .. မိမိ ဘက်ကလည်း ပေါင်းသင်းဆက်ဆံ ရေးတွင် ကောင်းမွန်မှန်ကန်ရန် အရေးကြီးကာ ...ပါတနာ ရှယ်ယာ စပ်တူ စပ်ဘက် စီးပွားပေါင်းဘက် လုပ်ကိုင်ရှာဖွေရေးတွင်၎င်း
    
    လူ ဖြစ်လာသည့် အလျှောက် အချိန်တန် အရွယ် ရောက် လာသော အခါ .အိမ်ထောင်မှု ထူထောင်ခြင်း ကာမဂုဏ် ခံစားခြင်း အသက်ကြီးလာသောအခါ ..ဘဝကို တစ်ယောက်တည်း ဖြတ်သန်း ရန် ခက်ခဲခြင်း အကြောင်း တရားများကို ကြိုတင် ပြင်ဆင်နိုင်ရန် ပေးတတ်သော အကြောင်းများရှိ၍ ....ကောင်းလျှင် ကောင်းသလောက် ဒီဘဝ တွင် မက သံသရာ အထိ ကောင်းနိုင်ပြီး မကောင်း လျှင် မကောင်းသလောက် အပယ် ငရဲ အထိ ဆွဲချတတ်သော အခြေအနေကြောင့် အတ္ထ လဂ် . ၇.တန် မတိနီ ဘာဝ ......
    
    ၄
    
    
    
    ပါတ လဂ် . လူ မှန်လျှင် ကိုယ့်အိုး .ကိုယ့်အိမ်  ကိုယ့်ခြံ စည်းနဲ့ဘောင်နဲ့
    
    ရန်သူမျိုး ၅.ပါး တို့၏ ရန်မှကင်းလွတ်ပြီး လုံလုံ ခြုံခြုံ နဲ့ နေနိုင်ရန် အရေးကြီးသလို ..ကောင်း ကောင်း အိပ် ..ကောင်းကောင်းစား ..အကောင်းဆုံး ဆိုတဲ့ ပစ္စည်း အသုံးအဆောင် တွေနဲ့  ဇိမ်ခံ နေလိုကြတာပါပဲ ...
    
    ဒီအကြောင်း တရားတွေ ရရှိ နိုင်ဖို့ ပြည့်စုံ နိုင်ဖို့ကလည်း ..ဒီ ဘာဝကောင်းရင် ကောင်းသလောက် ပြည့်စုံပြီး မကောင်းရင်မကောင်း သလောက် ချို့ ချို့ တဲ့တဲ့နဲ့  ဘဝက နိဂုဏ်း ချုပ်ရတတ်တာကြောင့် ဒီဘာဝကိုလည်း
    
    ပါတ လဂ်. ၄.တန့် ဗန္ဓု ဘာဝ လို့ ဆိုပါတယ် ....
    
    ဒီ လဂ်. ၄.ပါး အရ ညံ့ ရင် ညံ့တဲ့ ဘာဝ အရ ဇာတာ ရှင် ခံစား ရပြီး ကောင်း ရင် ကောင်းတဲ့ ဘာဝ အရ ဇာတာ ရှင် စံစား ရမည်ဟု ဆိုလိုပါသည် ...
    
    ဒါကြောင့် ဒီဘာဝ လေးပါး = လဂ်. လေးပါး လို့ လည်း ဆိုတတ်ကြသလို
    
    ဘဝ အတွက် ဒေါက် တိုင် လေးတိုင် လို့လည်း ဆိုရပြန်ပါတယ် ။
    
    ရာသီ သဘောပါဘော ပါသော
    
    က မ္မ ဘာဝ ကို ..... ဘယ် ဒူး
    
    ဗ န္ဓု ဘာဝ ကို ....... ညာဒူး
    
    ဘယ်ဒူးကောင်းရင် မလုပ်ပဲနဲ့ စားရတတ်သလို
    
    ညာ ဒူးကောင်းသူတွေ လုပ်မှ စားရတယ် ..ဆရာ့ ဆရာကြီးများ ပြောစမှတ် ပြုတတ်ကြပါတယ်


- **ဖလိတဝေဒ ၂၀**
    
    ဘာဝ ခွဲခြား သတ်မှတ်မှု
    
    ![](https://static.xx.fbcdn.net/images/emoji.php/v9/te2/1/16/270d.png)
    
    နက္ခတ်ဗေဒင်မှာ .ဘာဝတွေကို.ကိန်း တြိ ကောဏ ဒုဌာန ဥပစယ ဆိုပြီး
    
    အုပ်စု ဖွဲ့ ။ ခွဲခြား သတ်မှတ် ထားတာတွေ ရှိပါတယ် ....
    
    ![](https://static.xx.fbcdn.net/images/emoji.php/v9/t70/1/16/1f536.png)
    
    ကိန်း ဆိုတာ ..လဂ်. မှ ၁.န့် ၄.တန့် ၇.တန့် ၁၀.တန့် အိမ်တွေကို ဆိုပါတယ် .
    
    ![](https://static.xx.fbcdn.net/images/emoji.php/v9/t1b/1/16/1f53a.png)
    
    တြိကောဏ ဆိုတာ ..လဂ်. မှ ၅.တန့်  ၉.တန့် အိမ်တွေကို ဆိုပါတယ် ..
    
    ![](https://static.xx.fbcdn.net/images/emoji.php/v9/t4c/1/16/25aa.png)
    
    ဒုဌါန.ဆိုတာ လဂ်.မှ ၆.တန့် ၈.တန့် ၁၂.တန့် အိမ်တွေကို ဆိုပါတယ် ..
    
    
    
    ဥပစယ. ဆိုတာ လဂ်.မှ ၃.တန့် ၆.တန့် ၁၀.တန့် ၁၁.တန့် အိမ်တွေကိုဆိုပါတယ် ..
    
    လော လောစယ် ၂.တန့် ကိုတော့ ကြားနေလို့ မှတ် ထားပါ ..(နောင်ပါလာမည်) .
    
    ဘာဝ ခွဲပုံ ‌နောက် တစ်မျိုး ရှိပါသေးသည် ...
    
    ကိန်း - တြိကောဏ - ဒုဌါန - ဥပစယ . ဆိုတာ အပြင် ..
    
    ![](https://static.xx.fbcdn.net/images/emoji.php/v9/t1a/1/16/1fa78.png)
    
    ပဏ္ဏာဖရ တို့
    
    ![](https://static.xx.fbcdn.net/images/emoji.php/v9/t1a/1/16/1fa78.png)
    
    မဏိဖရ  တို့
    
    ![](https://static.xx.fbcdn.net/images/emoji.php/v9/t1a/1/16/1fa78.png)
    
    အာပေါကလိမ တို့ ဆိုတာတွေပါ ...  ကျွန်တော်ကတော့ အသုံးမပြုပါဘူး
    
    ... ရှိတယ်ဆိုတာ သိအောင် ထည့်ပြောပေးတာပါ ..
    
    ကိန်းအိမ်ဆိုတာ
    
    ![](https://static.xx.fbcdn.net/images/emoji.php/v9/t4c/1/16/25aa.png)
    
    စည်း စိမ် ဥစ္စာကိုပေးတယ်( အချို့ ကျမ်းတွေမှာ ဗိဿနိုး စောင့်ရှောက်တယ်လို့တင်စားပြီးပြောတာတွေရှိတယ်) မဓါတ် ဆန်တယ် နုညံ့တယ် ထိမ်းသိမ်းမှုကိုပေးတယ် ..
    
    ![](https://static.xx.fbcdn.net/images/emoji.php/v9/t4c/1/16/25aa.png)
    
    စကွဲယားခေါ် လေးထောင့် သဘောဖြစ်၍ ဆွဲငင်အားရှိတဲ့ ဘာဝတွေလို့
    
    ဆိုပါတယ် ...
    
    တြိကောဏ ဆိုတာ
    
    ![](https://static.xx.fbcdn.net/images/emoji.php/v9/t1b/1/16/1f53a.png)
    
    အစွမ်း အစ နဲ့ လုပ်ရည် ကိုင်ရည် ပြောင်မြောက်မှု ကိုပေးတယ်(အချို့ ကျမ်းတွေမှာ လက္ချမီး စောင့် ရှောက်တယ်လို့ တင်စားပြော ဆို ထားတာများရှိတယ် ) ဖို ဆန်တယ် ထက်မြက်တယ် ရုန်းကန်လုပ်ရှားမှုကိုပေးတယ် ကာကွယ်စောင့် ရှောက်မှုကိုပေးတယ်
    
    ![](https://static.xx.fbcdn.net/images/emoji.php/v9/t1b/1/16/1f53a.png)
    
    တြိကောဏ သုံးမြှောင့် အိမ်ဖြစ်ပြီး အချို့ ဆရာကြီးများ
    
    ပစ်တိုင်းထောင် ဘာဝ ရယ်လို့ တင်စား ပြောဆိုလေ့ ရှိတယ် ..
    
    ![](https://static.xx.fbcdn.net/images/emoji.php/v9/tb/1/16/1f388.png)
    
    ဒုဌါန = ဒု မကောင်းသော ..ဌါန . နေရာ ...မကောင်း‌သော အနိဌ ဌါန များလို့ ဆိုတယ်
    
    ဘာဝ ကျရာ ရာသီ အရ လည်းကောင်း - ဂြိုဟ် တလုံး ပိုင်ရှင် ဖြစ်လာခြင်းအရလည်းကောင်း - ဂြိုဟ် တလုံ လုံး ရပ်တည်မှု ပြုခြင်း အရလည်းကောင်း ထို အိမ်ရှင်တို့နှင်.
    
    ![](https://static.xx.fbcdn.net/images/emoji.php/v9/tb/1/16/1f388.png)
    
    ပေါင်းသင်း ဆက်ဆံမှု ပြုကြသော (သမ္ဗန္ဓ) အရလည်းကောင်း မကောင်းကျိုးကို ဖြစ်စေ
    
    တတ်သောကြောင့် ဒုဌါန .. အိမ်များဟု ဆိုပါတယ် . ဒါက တကယ်တော့ သိလွယ် တတ်လွယ် မြင်လွယ်အောင် ပြထားတဲ့ အဆင့်ပဲ ရှိပါသေးတယ် - အရင်း အမြစ် မရောက်သေးပါဘူး . ဉာဏ်ကြီးသူတို့ မြင်နိုင်ကြပါတယ် ။
    
    ![](https://static.xx.fbcdn.net/images/emoji.php/v9/tb/1/16/1f388.png)
    
    ဥပစယ.ဆိုတာ ဥပ.ဥစ္စာ ပစ္စည်း စယ.ဇယ.အောင်မြင်ခြင်း တိုးပွါးခြင်းလို့ ဆို ပါတယ် ..
    
    အဓိပ္ပါယ်ကတော့ .....
    
    ၃.တန့်
    
    
    
    ဥပစယ က .. ဝိရိယ နဲ့ အားထုတ်မှုကြောင့် တိုးပွါးတယ်၆.တန့်
    
    
    
    ဥပစယ က အပြိုင် အဆိုင် အနိုင် တိုက်ယူခြင်းဖြင့် တိုးပွါးတယ်၁၀.တန့်
    
    
    
    ဥပစဃ က အလုပ် အကိုင် ကောင်းခြင်းဖြင့် တိုးပွါးတယ်၁၁.တန့်
    
    
    
    ဥပစယ က ဝင်ငွေ အမြတ်အစွန်း ကောင်းခြင်းဖြင့် တိုးပွါးတယ် ဥပစယ ကို
    
    ![](https://static.xx.fbcdn.net/images/emoji.php/v9/t1b/1/16/1f53a.png)
    
    သမ္ပဒါ လေးပါး နဲ့
    
    ...........ရှင်းတန်း ထုတ်ထားတာလည်း ရှိပါတယ် -
    
    ၃.တန့် -
    
    
    
    ဥဿာဟ သမ္ပဒါ လုံ့လ အားထုတ်မှုဖြင့် တိုးပွါးခြင်းး၆.တန့် -
    
    
    
    အာရက္ခ သမ္ပဒါ  ထိမ်းသိမ်း စောက်ရှောက်မှုဖြင့် တိုးပွါးခြင်း၁၀.တန့် -
    
    
    
    ကလျှာဏ မိတ္တ သမ္ပဒါ မိတ်ဆွေကောင်းတို့နှင့် အလုပ်တွဲ လုပ်ရသဖြင့် တိုးပွါးခြင်း ၁၁.တန့် -
    
    
    
    သမဇီဝိတ သမ္ပဒါ .. ဝင်ငွေ နဲ့ ထွက်ငွေ မျှတ အောင် သုံးစွဲ တတ်ခြင်းကြောင့် တိုးပွါးခြင်း ဆိုပြီး - ဖြစ်ပါတယ် ။ဘေးရန်ကင်းကွာ ချမ်းသာမြဲကြပါစေ

